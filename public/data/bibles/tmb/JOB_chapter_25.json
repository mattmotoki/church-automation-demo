{
  "book": "JOB",
  "book_name": "Job",
  "chapter": 25,
  "version_id": 1307,
  "url": "https://www.bible.com/bible/1307/JOB.25",
  "verses": [
    {
      "verse": 1,
      "text": "PEA tali ‘a Pilitati ko e matāpule Sua‘a, ‘o ne pehē,"
    },
    {
      "verse": 2,
      "text": "‘Oku ‘i He‘ene ‘Afio ‘a e pule mo e fakangeingei; ‘Oku ne ngaohi ke melino hono ngaahi feitu‘u tāupeupe."
    },
    {
      "verse": 3,
      "text": "Hono malaua hono ngaahi kongakau? Pea ko hai ‘iate kinautolu ‘oku ‘ikai ke hopo hake ai ‘a e maama ‘a ‘Ene ‘Afio?"
    },
    {
      "verse": 4,
      "text": "Pea tonuhia fēfē ha tangata me‘a vaivai he hopo mo ‘Ela? Pea ma‘a fēfē ‘a e me‘a kuo fanau‘i ‘e he fefine?"
    },
    {
      "verse": 5,
      "text": "Vakai, na‘a mo e māhina ka tala‘ehai ‘oku ma‘a ‘asinisini, Pea ko e ngaahi fetu‘u ‘oku ‘ikai te nau ma‘a ‘i he vakai ‘a hono fofonga:"
    },
    {
      "verse": 6,
      "text": "Kae huanoa ‘a e kelemutu na ko e tangata me‘a vaivai! Mo e ‘uanga na ko e hako‘i tangata!"
    }
  ],
  "timestamp": "2025-08-08T15:55:17.630518"
}