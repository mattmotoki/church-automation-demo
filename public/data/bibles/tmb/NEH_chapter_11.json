{
  "book": "NEH",
  "book_name": "Nehemiah",
  "chapter": 11,
  "version_id": 1307,
  "url": "https://www.bible.com/bible/1307/NEH.11",
  "verses": [
    {
      "verse": 1,
      "text": "PEA na‘e nofo ‘a e hou‘eiki ‘o e kakai ‘i Selusalema: pea ko e kakai na‘e toe na‘a nau pāloti ke ‘omi ha vahehongofulu ‘e taha ke nofo‘ia ‘a Selusalema ko e Kolo Tapu, kae nofo ‘i he ngaahi kolo ‘a e vahe ‘e hiva."
    },
    {
      "verse": 2,
      "text": "Pea fakamālō ‘e he kakai ki he tu‘unga tangata kotoa pē na‘e tomomate ke nofo‘ia ‘a Selusalema."
    },
    {
      "verse": 3,
      "text": "Pea ko eni ‘a e hou‘eiki ‘o e vahe fonua na‘e nofo ‘i Selusalema: (ka ‘i he ngaahi kolo ‘o Siuta na‘e nofo takitaha ki hono tofi‘a mo hono kolo, ‘io, ‘a ‘Isileli, ‘a e kau taula‘eiki, mo e kau Līvai, mo e kau Netinimi, mo e hako ‘o e kau Tamaio‘eiki ‘a Solomone."
    },
    {
      "verse": 4,
      "text": "Pea ‘i Selusalema na‘e nofo ha ni‘ihi ‘o ha‘a Siuta mo ha‘a Penisimani): ‘i ha‘a Siuta: ko ‘Āsaia foha ‘o ‘Ūsaia, foha ‘o Sākalaia, foha ‘o ‘Amalaia, foha ‘o Sefataia, foha ‘o Mahalaleli, ‘i he hako ‘o Felesi;"
    },
    {
      "verse": 5,
      "text": "mo Ma‘aseia foha ‘o Paluki, foha ‘o Koli-hose, foha ‘o Hāsaia, foha ‘o ‘Āsaia, foha ‘o Sioialipi, foha ‘o Sākalaia, hako ‘o ha‘a Sailo."
    },
    {
      "verse": 6,
      "text": "Ko e tokolahi ‘o ha‘a Fēlesi na‘e nofo ‘i Selusalema ko e toko fāngeau mā onongofulu mā valu, ko e kau to‘a."
    },
    {
      "verse": 7,
      "text": "Pea ko eni ‘a e ha‘a Penisimani: Ko Salu foha ‘o Mēsuilame, foha ‘o Sioeti, foha ‘o Petaia, foha ‘o Kolaia, foha ‘o Ma‘aseia, foha ‘o ‘Itieli, foha ‘o ‘Aisea."
    },
    {
      "verse": 8,
      "text": "Pea hoko mo ia ‘a Kāpai, Salai, ko e toko hivangeau mā uofulu mā valu."
    },
    {
      "verse": 9,
      "text": "Pea ko Sioeli foha ‘o Sikeli ko honau matāpule ia: pea ko Siuta foha ‘o Hasenua ko e tokoni-pule ia ‘o e kolo."
    },
    {
      "verse": 10,
      "text": "Pea ‘i ha‘a taula‘eiki: ko ‘Ītaia foha ‘o Sioialipi, ko Siakini,"
    },
    {
      "verse": 11,
      "text": "ko Selaia foha ‘o Hilikaia, foha ‘o Mēsuilame, foha ‘o Sātoki, foha ‘o Melaioti, foha ‘o ‘Ahitupi,"
    },
    {
      "verse": 12,
      "text": "ko e pule ‘o e fale ‘o ‘Elohimi, pea ko honau kāinga na‘e fai ‘a e ngāue ki he fale na‘e toko valungeau mā uofulu mā ua: mo ‘Āsaia foha ‘o ‘Ilohame, foha ‘o Pelalaia, foha ‘o ‘Āmesi, foha ‘o Sākalaia,"
    },
    {
      "verse": 13,
      "text": "foha ‘o Pāsua, foha ‘o Malakai, mo hono kāinga ko e hou‘eiki ‘ulumotu‘a ko e toko uangeau mā fāngofulu mā ua; mo ‘Amasesai foha ‘o ‘Asaleli, foha ‘o ‘Ahasai,"
    },
    {
      "verse": 14,
      "text": "foha ‘o Mesilemoti, foha ‘o ‘Īmeli, mo honau kāinga ko e kakai fita ko e toko teau mā uofulu mā valu: pea ko honau matāpule ‘a Sapitieli foha ‘o Haketolimi."
    },
    {
      "verse": 15,
      "text": "Pea ‘i he ha‘a Līvai: ko Sēmaia foha ‘o Hāsupi, foha ‘o ‘Āselikami, foha ‘o Hasapaia, foha ‘o Puni; mo Sapitai,"
    },
    {
      "verse": 16,
      "text": "mo Siosapati, ‘a ia na‘e ‘anaua ‘a e tokanga‘i ‘o e me‘a ‘o tu‘a ‘o e fale ‘o ‘Elohimi; na‘e kau kinaua ki he hou‘eiki Līvai;"
    },
    {
      "verse": 17,
      "text": "pea mo Matanaia foha ‘o Maika, foha ‘o Sāpiti, foha ‘o ‘Ēsafe, ‘a ia na‘e takimu‘a ‘i he hua ‘a e fakafeta‘i ‘i he lotu, mo Pakipukaia ko hono ua ia ‘i honau fa‘ahinga; mo ‘Āpeta foha ‘o Samua, foha ‘o Kālali, foha ‘o Situtuni."
    },
    {
      "verse": 18,
      "text": "Ko e tokolahi ‘o e kau Līvai ‘i he Kolo Tapu ko e toko uangeau mā valungofulu mā fā."
    },
    {
      "verse": 19,
      "text": "Pea ko e kau le‘o matapā, ‘a ‘Ākupi, Talemoni, mo honau kāinga na‘e le‘o ‘i he ngaahi matapā, na‘e toko teau mā fitungofulu mā ua."
    },
    {
      "verse": 20,
      "text": "Pea ko hono toe ‘o ‘Isileli, ‘o e kau taula‘eiki, ‘o e kau Līvai, na‘a nau ‘i he kolo kehekehe ‘o Siuta, takitaha ‘i hono tofi‘a."
    },
    {
      "verse": 21,
      "text": "Ka ko e kau Netinimi na‘a nau nofo ‘i ‘Ōfeli: pea ko Siha mo Kīsefa na‘e pule ki he kau Netinimi."
    },
    {
      "verse": 22,
      "text": "Pea ko e matāpule ‘o e kau Līvai ‘i Selusalema ko ‘Osi foha ‘o Pani, foha ‘o Hasapaia, foha ‘o Matanaia, foha ‘o Maika ‘i ha‘a ‘Ēsafe, ko e kau hiva ke pule ki he ngāue ‘o e fale ‘o ‘Elohimi."
    },
    {
      "verse": 23,
      "text": "He na‘e ‘i ai ha tu‘utu‘uni mei he tu‘i koe‘uhi ko kinautolu, ko e me‘a pau ma‘a e kau hiva, ko e me‘a ‘o e ‘aho ke fai ‘i hono ‘aho."
    },
    {
      "verse": 24,
      "text": "Ko Petahaia foha ‘o Mesesapeli, ko e taha ‘i he ha‘a Sala foha ‘o Siuta, na‘e tokoni ki he tu‘i ‘i he me‘a kehekehe na‘e kau ki he kakai."
    },
    {
      "verse": 25,
      "text": "Pea ko e me‘a ki he ngaahi vilisi, mo honau ngaahi ‘api vao, ko e ni‘ihi ‘o ha‘a Siuta na‘e nofo ‘i Kiliatia‘apa mo hono ngaahi kolo fakaongo, pea ‘i Tīponi mo hono ngaahi kolo fakaongo, mo ‘Iakapesili mo hono ngaahi vilisi;"
    },
    {
      "verse": 26,
      "text": "pea ‘i Sisua, mo Mōlata, mo Pete-pāleti;"
    },
    {
      "verse": 27,
      "text": "pea ‘i Hasa-suali, pea ‘i Peasipa mo hono ngaahi kolo fakaongo;"
    },
    {
      "verse": 28,
      "text": "pea ‘i Sikilaki, pea ‘i Mēkona mo hono ngaahi kolo fakaongo,"
    },
    {
      "verse": 29,
      "text": "pea ‘i ‘Eni-līmoni, pea ‘i Sola, pea ‘i Siamuti; ‘i Sānoa, ‘i ‘Atulami, mo hona ngaahi vilisi,"
    },
    {
      "verse": 30,
      "text": "‘i Lākisi mo hono ngaahi vao, ‘i ‘Āseka mo hono ngaahi kolo fakaongo. Ko ia na‘a nau ‘apitanga mei Peasipa ‘o a‘u ki he Tele‘a ‘o Hīnomi."
    },
    {
      "verse": 31,
      "text": "Ko ha‘a Penisimani foki mei Kepa ‘o fai atu ki Mikimasi, mo ‘Ai, mo Pēteli, mo hono ngaahi kolo fakaongo;"
    },
    {
      "verse": 32,
      "text": "‘i ‘Anatoti, Nopi, ‘Ananaia;"
    },
    {
      "verse": 33,
      "text": "Hasoa, Lama, Kitaimi,"
    },
    {
      "verse": 34,
      "text": "Hātiti, Sipoimi, Nepalati;"
    },
    {
      "verse": 35,
      "text": "‘i Loti, mo ‘Ono, ‘i Tele‘a Tufunga."
    },
    {
      "verse": 36,
      "text": "Pea ‘i he ha‘a Līvai na‘e ‘i ai ‘a e ngaahi kalasi ‘i Siuta na‘e kau mo Penisimani."
    }
  ],
  "timestamp": "2025-08-08T15:55:09.046650"
}