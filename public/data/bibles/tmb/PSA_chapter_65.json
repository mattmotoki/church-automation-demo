{
  "book": "PSA",
  "book_name": "Psalms",
  "chapter": 65,
  "version_id": 1307,
  "url": "https://www.bible.com/bible/1307/PSA.65",
  "verses": [
    {
      "verse": 1,
      "text": "‘OKU nofo‘aki tali atu ‘a e fakamālō ‘i Saione, ‘e ‘Otua: Pea ‘e fakaai ‘a e tukumo‘ui ki he ‘Afiona."
    },
    {
      "verse": 2,
      "text": "Ko e tali lotu ‘a e ‘Afiona, Ko ia, ‘e ‘alu atu ai kiate koe ‘a e kakano kotoa."
    },
    {
      "verse": 3,
      "text": "Kuo ha‘aki au ‘e he ngaahi kovi: Ko e me‘a ki he‘etau ngaahi hia ko e ‘Afiona kuo ne ‘ufi‘ufi."
    },
    {
      "verse": 4,
      "text": "Monū‘ia ā ka ko e toko taha kuo ke filia, ‘O ke fakaofi mai ke nofo ho ngaahi loto‘ā: ‘Ē, tau topono mu‘a he lelei ‘o ho fale, ‘A e me‘a tapu ‘o ho temipale."
    },
    {
      "verse": 5,
      "text": "Me‘a fakailifia kae tefito ki ho‘o faitotonu ‘Oku ke tali ‘aki kimautolu, ‘A e ‘Otua ko homau mo‘ui‘anga; ‘A e pāletu‘a ‘o e ngaahi ngata‘anga ‘o e fonua, Mo e tahi ‘o e kakai mama‘o na:"
    },
    {
      "verse": 6,
      "text": "‘a e ‘Afio ‘oku ne ‘ai ma‘u ‘a e ngaahi mo‘unga ‘aki hono ivi; Hono kuo no‘o ‘aki ‘a e mālohi:"
    },
    {
      "verse": 7,
      "text": "Ko e ‘u‘ulu ‘o e ngaahi tahi ‘oku ne fakanonga, Ko e ‘u‘ulu ‘o ‘enau peau na, ‘Io, ‘a e longoa‘a ‘o e ngaahi fa‘ahinga."
    },
    {
      "verse": 8,
      "text": "Ko ia ai, ‘oku manavahē ‘i ho ngaahi faka‘ilonga ‘a e nofo ‘i he ngaahi ngata‘anga na: ‘Oku ke ‘ai ke hiki mavava ‘a e hopo mo tō‘anga la‘ā."
    },
    {
      "verse": 9,
      "text": "Kuo ke ‘a‘ahi ‘a e fonua, ‘Oku ke ‘ai ke fonu mahua; ‘Oku ke fu‘u fakakoloa lahi, ‘Aki ‘a e tafenga vai ‘a ‘Elohimi, ‘A ia ko e fu‘ufu‘unga vai; ‘Oku ke teu ‘enau uite, Ho‘o teu pehē ‘a e kelekele."
    },
    {
      "verse": 10,
      "text": "‘Oku ke mātu‘aki fakavai ‘a e ngaahi potu ‘oku keli, Pea ko e ngaahi kauefu ‘oku ke fakatokalelei; ‘Oku ke fakamolū ‘aki ‘a e toutou ‘uha, ‘Oku ke tāpuaki ‘ene tupu na."
    },
    {
      "verse": 11,
      "text": "Ko e koto ‘ofa ‘a e ta‘u ni, Pea kuo ke toe fakakalauni; pea ko ho hā‘ele‘anga ‘oku fetafei ‘I he ngako ‘o e me‘a lelei."
    },
    {
      "verse": 12,
      "text": "‘Oku fetafei ai he kaikai‘anga he toafa, Pea ‘oku no‘o fiefia ‘a e ngaahi mo‘unga."
    },
    {
      "verse": 13,
      "text": "Hangē kuo kofu sipi ‘a e fanga-manu‘anga; Hangē kuo pulupulu uite ‘a e ngaahi lautoka: ‘Oku nau veipā ‘i he mavava, ‘Ā, ‘oku nau mātu‘aki hiva."
    }
  ],
  "timestamp": "2025-08-08T15:55:31.527954"
}