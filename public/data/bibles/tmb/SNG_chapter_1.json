{
  "book": "SNG",
  "book_name": "Song of Solomon",
  "chapter": 1,
  "version_id": 1307,
  "url": "https://www.bible.com/bible/1307/SNG.1",
  "verses": [
    {
      "verse": 1,
      "text": "KO E hiva ‘o e hiva, ‘a ia ko e me‘a ‘a Solomone."
    },
    {
      "verse": 2,
      "text": "‘Ē, ke ne toutou ‘uma mai hono fofonga! Seuke, ‘oku ngangatu ange ho‘o tō‘onga ‘ofa ‘i he uaine!"
    },
    {
      "verse": 3,
      "text": "‘Oku namu lelei mai ho ngaahi pani: Ko e tākai kuo mahua ‘a si‘o huafa na: Tā ne‘ine‘i ‘ofa kiate koe ‘a e kau finemui."
    },
    {
      "verse": 4,
      "text": "Toho atu au mu‘a! Te mau tuli atu. Kuo fakahū au ‘e he tu‘i ki hono ngaahi loki. Te mau tome‘e mo fiefia ‘iate koe, fefine; Te mau fakahīkihiki‘i ‘a e tō‘onga ‘ofa ‘a e ‘afiona, ‘Ene ngangatu ange ‘i he uaine. Tonuhia ‘enau ‘ofa kiate koe."
    },
    {
      "verse": 5,
      "text": "‘Oku ou kili ‘ui ‘apē, kau ta‘ahine Selusalema, Ka ‘oku ou matamatalelei pē; ‘Oku pehē ‘a e ngaahi tēniti ‘o Keta, ‘Oku pehē ‘a e ngaahi puipui ‘o Solomone."
    },
    {
      "verse": 6,
      "text": "‘Oua te mou siosiofi au, Koe‘uhi ko ‘eku kilikiliua, Koe‘uhi ko e ‘ā mai kiate au ‘a e fine‘eiki ko la‘ā. Ko e kau tama ‘a ‘eku fa‘ē na‘e ‘itangi au: Na‘a nau tu‘utu‘uni au ko e tauhi ngoue vaine; Ko e ngoue vaine ‘a‘aku tonu na‘e ‘ikai te u lava ke tauhi."
    },
    {
      "verse": 7,
      "text": "Faka‘ilo mai, ‘a koe ‘oku ‘ofa ki ai ‘eku mo‘ui, Ko e fe‘ia ho‘o fanga‘anga manu, Ko e fē ‘a e potu ‘oku ke fakatokoto ai kinautolu ho‘atā: He koe‘uma‘ā ‘eku taka hangē ha fefine pūlou ‘I he ngaahi tākanga ‘a ho kaunga?"
    },
    {
      "verse": 8,
      "text": "“Kapau leva ‘oku ‘ikai te ke ‘ilo, Si‘i fefine hōihoifua taha, Pea muia ‘a e topuva‘e ‘o e fanga sipi, ‘O fafanga ho‘o fanga ki‘i kosi ‘O ofi ki he ngaahi tēniti ‘o e kau tauhi.”"
    },
    {
      "verse": 9,
      "text": "Ko e hoosi ‘i he sāliote ‘a Felo, Ko ho tuha ia, ‘alā hoku ‘ofa‘anga."
    },
    {
      "verse": 10,
      "text": "Faka‘ofo‘ofa si‘o kou‘ahe na ‘i he teu, Si‘o u‘a na ‘i he ngaahi kahoa."
    },
    {
      "verse": 11,
      "text": "Mau ngaohi ma‘au ‘ani teunga koula, Pea fonofono siliva."
    },
    {
      "verse": 12,
      "text": "Lolotonga na‘e me‘a ‘a e tu‘i ‘i he ‘alofi, Ko ‘eku na‘ati na‘e hohofi ma‘u pē."
    },
    {
      "verse": 13,
      "text": "Na‘a ku ongo‘i hoku ‘ofa‘anga Hangē ha tangai mula, ‘Oku ‘aho mo e pō ‘i hoku vaha‘a huhu."
    },
    {
      "verse": 14,
      "text": "Na‘a ku ongo‘i hoku ‘ofa‘anga Hangē ha sisi saipālesi He ngaahi ngoue vaine ‘a ‘Eniketi."
    },
    {
      "verse": 15,
      "text": "Sī ni, ‘oku ke faka‘ofo‘ofa, ‘alā hoku ‘ofa‘anga; ‘Io, ‘oku ke faka‘ofo‘ofa; Ko e ongo lupe tofu pē ‘a si‘o mata na."
    },
    {
      "verse": 16,
      "text": "‘Ā, ko e faka‘ofo‘ofa koe, hoku ‘ofa‘anga; ‘Isa, ko e hu‘a valo tofu pē. Ko hota longa foki ko e fā mui ‘atā."
    },
    {
      "verse": 17,
      "text": "Ko e sā ‘o hota ‘ū fale ko e sita, Ko e paini hota ngaahi pāneli, Ko ha lose toafa pē au, Ko e lile ‘o e tele‘a."
    }
  ],
  "timestamp": "2025-08-08T15:55:55.158932"
}