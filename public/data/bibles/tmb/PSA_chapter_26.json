{
  "book": "PSA",
  "book_name": "Psalms",
  "chapter": 26,
  "version_id": 1307,
  "url": "https://www.bible.com/bible/1307/PSA.26",
  "verses": [
    {
      "verse": 1,
      "text": "FAKAMĀU‘I au, ‘Eiki, he Kuo u fou he‘eku haohaoa: Pea Kuo u falala kia Sihova ta‘eha tāla‘a."
    },
    {
      "verse": 2,
      "text": "Fisifisi au, ‘Eiki, pea ke faka‘ata au; Sivi ‘aki ‘a e afi hoku kofuua, mo hoku mafu."
    },
    {
      "verse": 3,
      "text": "He ko ho‘o ‘ofa ‘oku ma fe‘ao; Pea ‘oku fou ‘i ho‘o fai mo‘oni ‘eku felemofafo."
    },
    {
      "verse": 4,
      "text": "Kuo ‘ikai te u nofo mo e kakai mūnoa; Pea ‘e ‘ikai te u hū mo e fa‘ahinga ‘ai pūloa."
    },
    {
      "verse": 5,
      "text": "Ko e fakataha ‘a e kau faikovi ‘oku ou fehi‘a ki ai, Pea ‘e ‘ikai te u nofo mo ha‘a faka-Pileali."
    },
    {
      "verse": 6,
      "text": "Te u fanofano hoku nima ‘i he ta‘ehalaia; Ka u ‘alu takai, ‘Eiki, ki ho ‘ōlita:"
    },
    {
      "verse": 7,
      "text": "Ke u kau ‘i he lea fakamālō, Mo ‘a‘au ho‘o ngaahi ngāue fakaofo."
    },
    {
      "verse": 8,
      "text": "‘Eiki, ‘oku ou ‘ofa ki he nofo‘anga ko ho fale na, Mo e potu ‘oku Tāpanekale ai ho Sikaina."
    },
    {
      "verse": 9,
      "text": "‘Oua ‘e hiko hoku laumālie mo e kau angahala, Pe ko ‘eku mo‘ui mo e kau tangata toto‘ia:"
    },
    {
      "verse": 10,
      "text": "‘A ia ‘oku ‘i honau nima ha me‘a ke fai, Pea kuo fonu honau to‘omata‘u ‘i he pa‘anga lavaki."
    },
    {
      "verse": 11,
      "text": "Ka ko au te u fou atu ‘i he‘eku haohaoa ni: ‘Ē, faka‘atā au, pea ke ‘ofa mai."
    },
    {
      "verse": 12,
      "text": "‘Oku tu‘u hoku va‘e ‘i ha tokalelei; ‘I ha ngaahi kau hiva te u fai ‘eku fakafeta‘i ki he ‘Eiki."
    }
  ],
  "timestamp": "2025-08-08T15:55:25.562113"
}