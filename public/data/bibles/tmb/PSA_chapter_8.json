{
  "book": "PSA",
  "book_name": "Psalms",
  "chapter": 8,
  "version_id": 1307,
  "url": "https://www.bible.com/bible/1307/PSA.8",
  "verses": [
    {
      "verse": 1,
      "text": "‘E Sihova, ko homau ‘Eiki, Hono ‘ikai fungani ho huafa ‘i māmani! ‘A ia kuo ke fakaheka ho teunga ki he ngaahi langi."
    },
    {
      "verse": 2,
      "text": "Ka ko e ngutu ‘o e tamaiki mo e kei huhu Kuo ke tu‘unga ki ai ha ngū, Koe‘uhi ko ho kau fakamamahi, Ke ke fakasīlongo‘i ‘a e fili mo e fakafāsifasi."
    },
    {
      "verse": 3,
      "text": "Ka u ka vakai ho ngaahi langi na, Ko e ngāue ‘a ho louhi‘i nima, ‘A e māhina mo e ngaahi fetu‘u, ‘A ia kuo ke fokotu‘u;"
    },
    {
      "verse": 4,
      "text": "Ko e hā ‘a e tangata ke ke manatu ai kiate ia? Mo e hako ‘o ‘Ātama, ‘oku ke ‘a‘ahi ai ia?"
    },
    {
      "verse": 5,
      "text": "Pea kuo ke fakatoesi‘i pē ke ne ‘otua, Pea ‘oku ke fakakalauni ‘aki ‘a e lāngilangi mo e faka‘apa‘apa‘ia."
    },
    {
      "verse": 6,
      "text": "‘Oku ke ‘ange ke ne pule ki he ngaahi ngāue ‘a ho nima: Kuo ke tuku ki hono lalo va‘e ‘a e me‘a kotoa;"
    },
    {
      "verse": 7,
      "text": "‘a e sipi mo e pulu, honau kotoa, ‘Io, mo e fanga manu foki ‘o e vao na;"
    },
    {
      "verse": 8,
      "text": "‘a e manupuna ‘o e ‘atā, mo e ika ‘o e tahi, He ‘alu ‘i he ngaahi hala ‘o ngātai."
    },
    {
      "verse": 9,
      "text": "‘E Sihova, ko homau ‘Eiki, Hono ‘ikai fungani ho huafa ‘i māmani!"
    }
  ],
  "timestamp": "2025-08-08T15:55:22.696989"
}