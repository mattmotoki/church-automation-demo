{
  "book": "PSA",
  "book_name": "Psalms",
  "chapter": 66,
  "version_id": 1307,
  "url": "https://www.bible.com/bible/1307/PSA.66",
  "verses": [
    {
      "verse": 1,
      "text": "MAVAVA ki he ‘Otua, ‘a Maama kātoa:"
    },
    {
      "verse": 2,
      "text": "Hiva‘aki ‘a e ongoongo ‘o hono hingoa: Fakalāngilangi‘i hono fakamālooa."
    },
    {
      "verse": 3,
      "text": "Fakatau folofola kia ‘Elohimi, ‘o pehē, Hono ‘ikai ngei ho‘o ngaahi ngāue! Ko e me‘a ‘i he lahi ‘o ho ivi ‘E fakavaivai kiate koe ‘e ho ngaahi fili."
    },
    {
      "verse": 4,
      "text": "‘E punou kiate koe ‘a māmani kotoa, Pea te nau hiva ki he ‘Afiona: Te nau hiva‘aki ho hingoa. (Sila)"
    },
    {
      "verse": 5,
      "text": "Mou omi ‘o vakai ‘a e ngaahi ngāue ‘a e ‘Otua; ‘Oku fakailifia ‘ene tō‘onga ki he hako ‘o ‘Ātama."
    },
    {
      "verse": 6,
      "text": "Na‘a ne liliu ‘a e tahi ko e kelekele: ‘I he vaitafe na‘a nau ‘alu ‘aki honau va‘e; Tau viki kiate ia ‘i he potu ko ē."
    },
    {
      "verse": 7,
      "text": "He pule ta‘engata ia ‘i he‘ene māfimafi; Ko hono ongo fo‘i fofonga ‘oku na vakai‘i ‘a e ngaahi kakai: Ko e me‘a ki he kau angatu‘u, Ke ‘oua te nau hiki honau ‘ulu. (Sila)"
    },
    {
      "verse": 8,
      "text": "Mou fakafeta‘i ki homau ‘Otua, ‘a e ngaahi kakai na, Pea ‘ai ke maongo ‘a e le‘o ‘oku fakamālō kiate ia:"
    },
    {
      "verse": 9,
      "text": "‘A ia ‘oku ta‘ofi ki he mo‘ui hotau laumālie, ‘O ‘ikai te ne tuku homau va‘e ke ngāue."
    },
    {
      "verse": 10,
      "text": "He kuo ke ‘ahi‘ahi‘i kimautolu, ‘e ‘Otua: Kuo ke sivi kimautolu ‘o hangē ko e sivi ‘o e siliva."
    },
    {
      "verse": 11,
      "text": "Na‘a ke fakahū kimautolu ki he kupenga: Na‘a ke ‘ai ki homau tu‘a ha fu‘u kavenga."
    },
    {
      "verse": 12,
      "text": "Na‘a ke tuku ha kakai ke fakateka atu ‘Enau sāliote ‘i homau funga ‘ulu; Na‘a mau ‘alu ‘i he afi mo e vai: Ka na‘a ke fakahao mai kimautolu ki he potu mahu lahi."
    },
    {
      "verse": 13,
      "text": "Te u hū ki ho fale mo e ngaahi feilaulau tutu, Te u fai kiate koe ‘eku tukumo‘ui."
    },
    {
      "verse": 14,
      "text": "‘A ia na‘e pu‘aki ‘e hoku loungutu, ‘O lea‘aki ‘e hoku ngutu ‘i he falala mai ‘a e mamahi."
    },
    {
      "verse": 15,
      "text": "Te u kumi manu ngako ki he feilaulau tutu, ‘O ‘oatu mo e kohu ‘o e fanga sipi tangata: Te u fai‘aki ‘a e fanga pulu, ‘O ‘ai moni kosi tangata. (Sila)"
    },
    {
      "verse": 16,
      "text": "Ha‘u ‘o fanongo, ‘a e kau ‘apasia kia ‘Elohimi, Ka u ‘a‘au ‘a e ngaahi me‘a kuo ne fai ma‘a hoku laumālie ni."
    },
    {
      "verse": 17,
      "text": "Ko ia ia na‘e tautapa ki ai hoku le‘o, Pea ko hono fakamālō na‘e nofo ‘i hoku lalo ‘elelo."
    },
    {
      "verse": 18,
      "text": "Ka ne u mo‘usioa ha kovi ‘i hoku ‘atamai, ‘E ‘ikai ongo‘i au ‘e ‘Ātonai."
    },
    {
      "verse": 19,
      "text": "Ka ko eni kuo ongo‘i ‘e he ‘Otua; Kuo ne fofonga ki he le‘o ‘o ‘eku hūfia."
    },
    {
      "verse": 20,
      "text": "Mālō mu‘a mo e ‘Otua, ‘a ia na‘e ‘ikai te ne ta‘ofia ‘a e lotu na‘a ku fai ki he ‘Afiona, Pe ko e ō mo au ‘a ‘ene ‘alo‘ofa."
    }
  ],
  "timestamp": "2025-08-08T15:55:31.656238"
}