{
  "book": "PSA",
  "book_name": "Psalms",
  "chapter": 12,
  "version_id": 1307,
  "url": "https://www.bible.com/bible/1307/PSA.12",
  "verses": [
    {
      "verse": 1,
      "text": "TOKONI mai, ‘Eiki, he kuo ‘autalua ‘a e faka‘otua: Kuo mei ‘osi mei he hako‘i tangata ‘a e fa‘ahinga tōnunga."
    },
    {
      "verse": 2,
      "text": "Ko e kākā ‘oku nau lea‘aki, ‘a e tangata mo hono kaungā‘api: Ko e loungutu momole‘olunga mo e loto-lōua ‘oku nau fai‘aki."
    },
    {
      "verse": 3,
      "text": "Ke faka‘auha mai ‘e he ‘Eiki ‘a e ngaahi loungutu momole‘olunga, ‘A e ‘elelo ‘oku lea fakamofutofuta:"
    },
    {
      "verse": 4,
      "text": "‘A ia ko ‘enau lea ‘oku fai, “Ko homau ‘elelo te mau mālohi ai; Te mau fa‘iteliha he fai‘aki homau loungutu: Ko hai ‘a e ‘eiki kiate kimautolu?”"
    },
    {
      "verse": 5,
      "text": "“Koe‘uhi ko e tu‘utāmaki ‘o e fakamālohi, Koe‘uhi ko e to‘e ‘a si‘i masiva, Ko ia, te u toki tu‘u ai eni (ko Sihova ia ‘oku folofola mai); Te u ‘ai ia ki he tu‘umālie ‘oku ne holi ki ai.”"
    },
    {
      "verse": 6,
      "text": "Ko e folofola ‘a Sihova ko e ngaahi lea ‘asinisini; Ko e siliva kuo fakama‘a‘i he fōnise ‘i he kelekele, kuo tu‘o fitu hono sivi."
    },
    {
      "verse": 7,
      "text": "Ko koe te ke fakalekesi kinautolu, ‘e Sihova, Te ke tauhi kinautolu mei he to‘utangata ni ‘o ta‘engata."
    },
    {
      "verse": 8,
      "text": "‘Oku takanoa ‘a e kakai hia ‘O ka hākeaki‘i ‘i he kakai ‘a e koto fakalielia."
    }
  ],
  "timestamp": "2025-08-08T15:55:23.305798"
}