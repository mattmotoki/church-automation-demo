{
  "book": "GEN",
  "book_name": "Genesis",
  "chapter": 36,
  "version_id": 1307,
  "url": "https://www.bible.com/bible/1307/GEN.36",
  "verses": [
    {
      "verse": 1,
      "text": "KO E tohi eni ‘o e hako ‘o ‘Īsoa, ‘a ia ‘Ītomi."
    },
    {
      "verse": 2,
      "text": "Ko ‘Īsoa na‘a ne ma‘u ‘unoho mei he kau ta‘ahine Kēnani; ko ‘Ata ko e ‘ōfefine ‘o ‘Eiloni ko e Heti, mo ‘Aholipama ko e ‘ōfefine ‘o ‘Ana, pea ko e hako ‘o Sipione ko e Hevi;"
    },
    {
      "verse": 3,
      "text": "pea mo Pasimati, ‘a ia ko e ‘ōfefine ‘o ‘Isime‘eli mo e tuofefine ‘o Nepaiote."
    },
    {
      "verse": 4,
      "text": "Pea fā‘ele‘i ‘e ‘Ata kia ‘Īsoa ‘a ‘Elifasi; pea ko Pasimati na‘a ne fā‘ele‘i ‘a Leueli;"
    },
    {
      "verse": 5,
      "text": "pea ko ‘Aholipama na‘a ne fā‘ele‘i ‘a Siusi, mo Sialame, mo Kola: ko e ngaahi foha ia ‘o ‘Īsoa, ‘a ia na‘e fanau‘i kiate ia ‘i he fonua ko Kēnani."
    },
    {
      "verse": 6,
      "text": "Pea ‘ave ‘e ‘Īsoa hono ngaahi ‘unoho, mo hono ngaahi foha, mo hono ngaahi ‘ōfefine, mo hono kau nofo‘anga kotoa pē, mo ‘ene fanga manu, mo ‘ene manu ngāue kotoa pē, ‘io, ‘a ‘ene koloa kotoa kuo ne ma‘u ‘i he fonua ko Kēnani; pea ne ‘alu atu ki loto fonua mei he ‘ao ‘o hono tokoua ko Sēkope."
    },
    {
      "verse": 7,
      "text": "He ko ‘ena koloa na‘e lahi fau ke na nofo fakataha; pea na‘e ‘ikai ala utangi kinaua ‘e he fonua ‘oku na ‘āunofo ki ai, koe‘uhi ko ‘ena fanga manu."
    },
    {
      "verse": 8,
      "text": "Ko ia na‘e nofo ‘a ‘Īsoa ‘i he mo‘unga ko Seia: ko ‘Īsoa ko ‘Ītomi ia."
    },
    {
      "verse": 9,
      "text": "Pea ko e tohi eni ‘o e hako ‘o ‘Īsoa, ko e tupu‘anga ‘o ha‘a ‘Ītomi ‘i he mo‘unga ko Seia."
    },
    {
      "verse": 10,
      "text": "Ko e ngaahi hingoa eni ‘o e ngaahi foha ‘a ‘Īsoa; ko ‘Elifasi ko e tama ‘a ‘Ata ko e uaifi ‘o ‘Īsoa, ko Leueli ko e tama ‘a Pasimati ko e uaifi ‘o ‘Īsoa."
    },
    {
      "verse": 11,
      "text": "Pea na‘e ai ha hako ‘o ‘Elifasi; ko Tīmani, ko ‘Ōma‘a, ko Sifo, pea mo Kātami mo Kēnasi."
    },
    {
      "verse": 12,
      "text": "Pea ko Tīmina‘a ko e sinifu ia kia ‘Elifasi ko e foha ‘o ‘Īsoa; pea na‘a ne fā‘ele‘i kia ‘Elifasi ‘a ‘Amaleki: ko e hako kinautolu ‘o ‘Ata ko e uaifi ‘o ‘Īsoa."
    },
    {
      "verse": 13,
      "text": "Pea ko e hako eni ‘o Leueli; ko Nāhati mo Sala, ko Sama mo Misa: ko kinautolu ko e hako ‘o Pasimati ko e uaifi ‘o ‘Īsoa."
    },
    {
      "verse": 14,
      "text": "Pea ko e hako eni ‘o ‘Aholipama ko e uaifi ‘o ‘Īsoa ‘a ia ko e ‘ōfefine ‘o ‘Ana mo e hako ‘o Sipione; na‘a ne fā‘ele‘i kia ‘Īsoa ‘a Siusi mo Sialame mo Kola."
    },
    {
      "verse": 15,
      "text": "Ko eni ‘a e ngaahi hingoa ‘eiki ‘i he fānau ‘a ‘Īsoa: ko e hako ‘o ‘Elilasi ko e ‘uluaki foha ‘o ‘Īsoa: ko Tu‘i Ha‘a Tīmani, ko Tu‘i Ha‘a ‘Ōma‘a, ko Tu‘i Ha‘a Sifo, ko Tu‘i ha‘a Kēnasi,"
    },
    {
      "verse": 16,
      "text": "ko Tu‘i Ha‘a Kola, ko Tu‘i Ha‘a Kātami, ko Tu‘i Ha‘a ‘Amaleki: ko kinautolu ‘a e ngaahi hingoa ‘eiki meia ‘Elifasi ‘i he fonua ko ‘Ītomi; ko e hako ‘eni ia ‘o ‘Ata."
    },
    {
      "verse": 17,
      "text": "Pea ko e hako eni ‘o Leueli ko e foha ‘o ‘Īsoa; ko Tu‘i Ha‘a Nāhati, ko Tu‘i Ha‘a Sala, ko Tu‘i Ha‘a Sama, ko Tu‘i Ha‘a Misa: ko e ngaahi hingoa ‘eiki ia meia Leueli ‘i he fonua ko ‘Ītomi; ko e hako eni ia ‘o Pasimati ko e uaifi ‘o ‘Īsoa."
    },
    {
      "verse": 18,
      "text": "Pea ko eni ‘a e hako ‘o ‘Aholipama ko e uaifi ‘o ‘Īsoa; ko Tu‘i Ha‘a Siusi, ko Tu‘i Ha‘a Sialame, ko Tu‘i Ha‘a Kola: ko e ngaahi hingoa ‘eiki ia meia ‘Aholipama ko e uaifi ‘o ‘Īsoa, ‘a ia ko e ‘ōfefine ‘o ‘Ana."
    },
    {
      "verse": 19,
      "text": "Ko e ha‘a ‘Īsoa ‘a kinautolu ni, ‘a ia ko ‘Ītomi, pea ko honau hou‘eiki ia."
    },
    {
      "verse": 20,
      "text": "Ko e hako eni ‘o Seia ko e Holi, ‘a ia na‘e nofo ‘i he fonua; ko Lōtani mo Sōpale mo Sipione mo ‘Ana,"
    },
    {
      "verse": 21,
      "text": "pea mo Tīsoni mo ‘Ēseli mo Tīsani: ko e hou‘eiki eni mei ha‘a Holi, ko e hako ‘o Seia ‘i he fonua ko ‘Ītomi."
    },
    {
      "verse": 22,
      "text": "Pea na‘e ai ha fānau ‘a Lōtani ko Holi mo Heimami: pea ko e tuofefine ‘o Lōtani ‘a Tīmina‘a."
    },
    {
      "verse": 23,
      "text": "Ko e hako eni ‘a Sōpale; ko ‘Alivani mo Manahate mo ‘Īpale, ko Sifo mo ‘Ōnama."
    },
    {
      "verse": 24,
      "text": "Ko e ha‘a Sipione eni; ko ‘Aia‘a mo ‘Ana fakatou‘osi; ko e ‘Ana ia na‘a ne ‘ilo ‘a e ngaahi matavai māfana ‘i he toafa ‘i he‘ene tauhi ‘a e fanga ‘asi ‘a ‘ene ‘eiki ko Sipione."
    },
    {
      "verse": 25,
      "text": "Pea ko e ha‘a ‘Ana eni; ko Tīsoni, pea mo ‘Aholipama ko e ‘ōfefine ‘o ‘Ana."
    },
    {
      "verse": 26,
      "text": "Pea ko e hako eni ‘o Tīsoni; ko Hemitani mo ‘Esipani mo ‘Itilani mo Kēlani."
    },
    {
      "verse": 27,
      "text": "Pea ko ha‘a ‘Ēseli eni; ko Pīlani mo Sa‘avani mo ‘Ākani."
    },
    {
      "verse": 28,
      "text": "Pea ko ha‘a Tīsani eni; ko ‘Usa mo ‘Ālani."
    },
    {
      "verse": 29,
      "text": "Ko eni ia ‘a e ngaahi hingoa ‘eiki mei ha‘a Holi; ko Tu‘i Ha‘a Lōtani, ko Tu‘i Ha‘a Sōpale, ko Tu‘i Ha‘a Sipione, ko Tu‘i Ha‘a ‘Ana,"
    },
    {
      "verse": 30,
      "text": "ko Tu‘i Ha‘a Tīsoni, ko Tu‘i Ha‘a ‘Ēseli, ko Tu‘i Ha‘a Tīsani: ko e hou‘eiki ia mei ha‘a Holi ‘i he lau ‘o e ngaahi ‘eiki ‘o e fonua ko Seia."
    },
    {
      "verse": 31,
      "text": "Pea ko eni ia ‘a e ngaahi tu‘i na‘e hau ‘i he fonua ko ‘Ītomi, ‘i he te‘eki ke pule ha tu‘i ‘i ha‘a ‘Isileli."
    },
    {
      "verse": 32,
      "text": "Pea na‘e hau ‘i ‘Ītomi ‘a Pela ko e foha ‘o Peoli; pea ko e hingoa ‘o hono kolo ko Tīnapa."
    },
    {
      "verse": 33,
      "text": "Pea pekia ‘a Pela, pea fetongi ia ‘i he pule ‘e Siopapi ko e foha ‘o Sala mei Pōsila."
    },
    {
      "verse": 34,
      "text": "Pea pekia ‘a Siopapi, pea fetongi ia ‘i he pule ‘e Hūsami mei he fonua ‘o Ha‘a Tīmani."
    },
    {
      "verse": 35,
      "text": "Pea pekia ‘a Hūsami, pea fetongi ia ‘i he pule ‘e Hētati ko e foha ‘o Pētati, ‘a ia ko e tokotaha na‘a ne taa‘i ‘a Mitiani ‘i he tuku‘uta ‘o Moape: pea ko e hingoa ‘o hono kolo ‘o‘ona ko ‘Āviti."
    },
    {
      "verse": 36,
      "text": "Pea pekia ‘a Hētati, pea fetongi ia ‘i he pule ‘e Sāmila mei Masileka."
    },
    {
      "verse": 37,
      "text": "Pea pekia ‘a Sāmila, pea fetongi ia ‘i he pule ‘e Saula mei Leopote-‘i-Vaitafe."
    },
    {
      "verse": 38,
      "text": "Pea pekia ‘a Saula, pea fetongi ia ‘i he pule ‘e Peali ‘Ānani, ko e foha ‘o ‘Akepoa."
    },
    {
      "verse": 39,
      "text": "Pea pekia ‘a Peali-‘Ānani ko e foha ‘o ‘Akepoa, pea fetongi ia ‘i he pule ‘e Hētati: pea ko e hingoa ‘o hono kolo ‘o‘ona ko Pa‘u; pea ko e hingoa ‘o hono uaifi ko Mehetapeli ko e ta‘ahine ‘a Mateleti, ko e ‘ōfefine ‘o Mei-Sāhapi."
    },
    {
      "verse": 40,
      "text": "Pea ko e ngaahi hingoa eni ‘o e ngaahi ‘ulu ‘eiki na‘e tupu ‘ia ‘Īsoa, ‘o fakatatau ki honau tupu‘anga, pea fakatatau ki he ngaahi hingoa ‘o honau ngaahi feitu‘u: ko e ‘eiki ‘o Tīmani, ko e ‘eiki ‘o ‘Ālia, ko e ‘eiki ‘o Sīteti;"
    },
    {
      "verse": 41,
      "text": "ko e ‘eiki ‘o ‘Aholipama, ko e ‘eiki ‘o ‘Ela, ko e ‘eiki ‘o Pīnoni;"
    },
    {
      "verse": 42,
      "text": "ko e ‘eiki ‘o Kēnasi, ko e ‘eiki ‘a Tīmani, ko e ‘eiki ‘o Mipisali;"
    },
    {
      "verse": 43,
      "text": "ko e ‘eiki ‘o Makatieli, ko e ‘eiki ‘o ‘Īlami. Ko e ngaahi ‘eiki eni ‘o ‘Ītomi, ‘o fakatatau ki honau nofo‘anga ‘i he fonua kuo nau ma‘u. Ko ‘Īsoa eni ko e tupu‘anga ‘o ‘Ītomi."
    },
    {
      "verse": 44,
      "text": "Ka ka nofo ‘a Sēkope ‘i he fonua na‘e ‘āunofo ki ai ‘a ‘ene ‘eiki, ko e fonua ko Kēnani."
    }
  ],
  "timestamp": "2025-08-08T15:53:48.401191"
}