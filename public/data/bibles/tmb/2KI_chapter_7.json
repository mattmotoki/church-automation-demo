{
  "book": "2KI",
  "book_name": "2 Kings",
  "chapter": 7,
  "version_id": 1307,
  "url": "https://www.bible.com/bible/1307/2KI.7",
  "verses": [
    {
      "verse": 1,
      "text": "Pea na‘e ai ha tu‘unga me‘a ‘e toko fā na‘e kilia na‘e nofo ‘i he hū‘anga ‘o e matanikolo."
    },
    {
      "verse": 2,
      "text": "Pea na‘a nau fepehē‘aki, Ko e hā ‘oku tau nofo ai heni ke pekia?"
    },
    {
      "verse": 3,
      "text": "Kapau te tau pehē, Tau hū ki kolo, ka ‘oku honge ‘a e kolo, pea te tau pekia ai: pea kapau te tau nofo ai pē heni, ko e pekia ‘e fai,"
    },
    {
      "verse": 4,
      "text": "‘Ē, tau ō mu‘a, ‘o tō ki he tau Sīlia: kapau te nau tuku ke tau mo‘ui, kuo tau mo‘ui; pea kapau te nau tāmate‘i kitautolu, ‘ikai ko e pekia pē?"
    },
    {
      "verse": 5,
      "text": "Pea nau tutu‘u ‘i he‘ene kamata po‘uli ke ‘alu ki he ‘apitanga tau ‘o Sīlia: pea ‘i he‘enau a‘u ki he kamata‘anga ‘o e ‘apitanga Sīlia, tā na‘e ‘ikai ha taha ‘e ‘i ai."
    },
    {
      "verse": 6,
      "text": "He kuo tuku ‘e ‘Ātonai ke ongo ki he ‘apitanga ‘o Sīlia ‘a e ‘u‘ulu ‘o ha tau sāliote, mo e ‘u‘ulu ‘o ha tau hoosi, ‘io, ‘a e ‘u‘ulu ‘o ha fu‘u hōsitē lahi; pea kuo nau fepehē‘aki, Tā kuo nō ‘e he Tu‘i ‘Isileli ‘a e ngaahi Tu‘i Heti mo e ngaahi Tu‘i ‘Isipite ke ‘ohofi kitautolu."
    },
    {
      "verse": 7,
      "text": "Pea nau tutu‘u, ‘o nau hola ‘i he‘ene kamata po‘uli, pea nau li‘aki honau ngaahi tēniti, mo ‘enau fanga hoosi, mo ‘enau fanga ‘asi; ‘io, na‘a nau li‘aki fu‘u ‘a e ‘apitanga, pea nau hola telia ‘enau mo‘ui."
    },
    {
      "verse": 8,
      "text": "Ko ia ‘i he a‘u ‘a e kau kilia ko ia ki he kamata‘anga ‘o e ‘apitanga, pea nau hū ki he tēniti ‘e taha, ‘o nau kai mo inu, pea na ‘ave mei ai ha siliva mo ha koula, mo hani kofu, ‘o nau ‘alu ‘o fufū; pea nau toki foki mai ‘o hū ki he tēniti ‘e taha, ‘o nau ‘ave ha me‘a mei ai foki, ‘o ‘alu ‘o fufū."
    },
    {
      "verse": 9,
      "text": "Pea nau fepehē‘aki, ‘Oku ‘ikai lelei ‘a e me‘a ‘oku tau fai: ko e ‘aho eni ‘o e ongoongo fakafiefia, ka ‘oku tau longo pē. Ka tau ka tatali ki he ma‘a ‘a e ‘aho, pea te tau mo‘ua ‘i ha kovi: ‘ē, tau ō mu‘a, ‘o fakapā ki he fale ‘o e Tu‘i."
    },
    {
      "verse": 10,
      "text": "Ko ia na‘a nau ‘alu, ‘o ui ki he le‘o ‘o e kolo, ‘o nau fakahā kiate kinautolu, ‘o pehē, Na‘a mau ‘alu ki he ‘apitanga tau Sīlia, pea tā ‘oku ‘ikai ha taha ‘i ai, pe ha le‘o ‘o ha tangata; ka ko e fanga hoosi hē kuo no‘otaki, mo e fanga ‘asi kuo no‘otaki, mo e ngaahi tēniti kuo tuku ai pē."
    },
    {
      "verse": 11,
      "text": "Pea kalanga ‘a e le‘o, ‘o fakapā ki he fale ‘o e Tu‘i, ki loto fale."
    },
    {
      "verse": 12,
      "text": "Pea tu‘u hake po‘uli ‘a e tu‘i, ‘o ne pehē ki he‘ene kau tamaio‘eiki, Kau fale‘i mu‘a kimoutolu ‘i he me‘a ‘oku fai ‘e he kau Sīlia kiate kitautolu. ‘Oku nau ‘ilo kuo tau honge; ko ia, kuo nau hū ki tu‘a mei he ‘apitanga ke toi ‘i he vao, he‘enau pehē, Ka nau ka hū ki tu‘a mei he kolo, te tau puke mo‘ui kinautolu, ‘o hū ki kolo."
    },
    {
      "verse": 13,
      "text": "Pea tali ha toko taha ‘o ‘ene kau tamaio‘eiki, ‘o pehē, Fēfē kae ‘alu mu‘a ha ni‘ihi mo ha nima‘i hoosi ‘i he fanga hoosi ‘oku toe ‘i kolo, (seuke, te nau tatau pē mo e fu‘u kau ‘Isileli ‘oku toe ‘i he kolo; ‘io, ‘oku nau tatau mo e fu‘u kau ‘Isileli ‘oku ‘auha ni: pea ke tau tuku atu kinautolu ke vakai."
    },
    {
      "verse": 14,
      "text": "Ko ia na‘a nau ‘ave ha ongo sāliote mo e fanga hoosi; pea fekau ‘e he tu‘i ke nau muimui ki he tau Sīlia, he‘ene pehē, ‘Alu, ‘o vakai."
    },
    {
      "verse": 15,
      "text": "Pea na‘a nau muimui atu ‘o a‘u ki Soatani: pea tā ko e hala kotoa na‘e fonu ‘i he kofu mo e nāunau kuo li‘aki ‘e he kau Sīlia ‘i he‘enau fakavave. Pea na‘e foki ‘a e kau talafekau ‘o fakahā ki he tu‘i."
    },
    {
      "verse": 16,
      "text": "Pea hū kitu‘a ‘a e kakai, ‘o nau vete ‘a e ‘apitanga tau Sīlia. Pea na‘e hoko ‘o pehē, ko e tangai mahoa‘a lelei na‘e fakatau ‘aki ha sikeli ‘e taha, pea sikeli foki ha ongo tangai pa‘ale, ‘o hangē ko e folofola ‘a Sihova."
    },
    {
      "verse": 17,
      "text": "Pea tuku ‘a e pule ‘o e matanikolo ‘e he tu‘i ki he kapiteni, ‘a ia ko hono nima na‘a ne falala ki ai; pea na‘e malaki ia ‘e he kakai ‘i he matanikolo, ‘o ne pekia, ‘o hangē ko e lea ‘a e tangata ‘o ‘Elohimi, ‘a ia na‘a ne tala ‘i he hā‘ele hifo ‘a e tu‘i kiate ia."
    },
    {
      "verse": 18,
      "text": "‘Io, na‘e hoko ‘o hangē ko e tala ‘a e tangata ‘o ‘Elohimi ki he tu‘i, he‘ene pehē, ‘Ē, fakatau ha ongo tangai pa‘ale ‘aki ha sikeli, mo ha tangai mahoa‘a lelei ki ha sikeli, fe‘unga mo e taimi ni ‘apongipongi ‘i he matanikolo ‘o Samēlia."
    },
    {
      "verse": 19,
      "text": "Pea tali ‘a e kapiteni ko ia ki he tangata ‘o ‘Elohimi, ‘o pehē, ‘Ā, ka toki tupangi ‘e he ‘Eiki ‘a e langi pea hoko ‘a e ngaahi me‘a ko ia. Pea ne pehē, Tala atu, te ke sio ki ai ‘aki ho mata, kae ‘ikai te ke kai ai:"
    },
    {
      "verse": 20,
      "text": "pea na‘e hoko pehē kiate ia; he na‘e malaki ia ‘e he kakai ‘i he matanikolo, ‘o ne pekia."
    }
  ],
  "timestamp": "2025-08-08T15:54:47.354087"
}