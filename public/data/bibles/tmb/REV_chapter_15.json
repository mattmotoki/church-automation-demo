{
  "book": "REV",
  "book_name": "Revelation",
  "chapter": 15,
  "version_id": 1307,
  "url": "https://www.bible.com/bible/1307/REV.15",
  "verses": [
    {
      "verse": 1,
      "text": "PEA u vakai ha faka‘ilonga ‘e taha ‘i he langi, ko e fu‘u me‘a fakaofo, ko e ‘āngelo ‘e to ko fitu ‘oku ‘iate kinautolu ‘a e ngaahi tautea ‘e fitu; ko e ngaahi tautea fakamui ia, he ‘oku fakakakato ai ‘a e houhau ‘o e ‘Otua."
    },
    {
      "verse": 2,
      "text": "Pea u vakai ha me‘a ‘oku hangē ha tahi sio‘ata ‘oku fiofio afi: pea ko e kau ikuna ‘o e manu fekai mo hono ‘īmisi mo e fika ‘o hono hingoa na‘a nau tu‘u ‘i he tahi sio‘ata, ‘o nau to‘o ‘a e ngaahi ha‘ape ‘a e ‘Otua."
    },
    {
      "verse": 3,
      "text": "Pea na‘a nau hiva ‘i he hiva ‘a Mōsese ko e tamaio‘eiki ‘a e ‘Otua, pea mo e hiva ‘a e Lami, mo nau pehē, ‘Oku lahi mo fakaofo ho‘o ngāue, ‘a e ‘Afiona ko e ‘Otua Aoniu; ‘Oku totonu mo mo‘oni ho‘o ngaahi ‘alunga, ‘A koe ko e Tu‘i ‘o e ngaahi Kuonga."
    },
    {
      "verse": 4,
      "text": "Ko hai ‘e ‘ikai ‘apasia ki he ‘Afiona, Mo fakahīkihiki‘i ho huafa? He ko koe toko taha ‘oku ma‘oni‘oni: Pea ‘e ha‘u kotoa pē ‘a e ngaahi kakai, ‘O punou ‘i ho ‘ao; Koe‘uhi kuo fakae‘a ho‘o mā‘oni‘oni."
    },
    {
      "verse": 5,
      "text": "Pea hili ia pea u vakai, pea na‘e fakaava ‘a e Potu Tapu ‘o e Tāpanekale Tukunga-fakamo‘oni ‘i he langi."
    },
    {
      "verse": 6,
      "text": "Pea na‘e ‘alu atu mei he Potu Tapu ‘a e ‘āngelo ‘e to ko fitu, ‘oku ‘iate kinautolu ‘a e tautea ‘e fitu, ‘oku nau kofu ‘aki ‘a e līneni ma‘a mo ngingila, pea nau no‘o koula ‘i honau fatafata."
    },
    {
      "verse": 7,
      "text": "Pea ko e to ko taha ‘o e me‘a mo‘ui ‘e fā na‘a ne ‘ange ki he ‘āngelo ‘e to ko fitu ‘a e ipu koula ‘e fitu, na‘e fonu ‘i he houhau ‘o e ‘Otua, ‘a ia ‘oku ne mo‘ui ‘o lauikuonga pea ta‘engata."
    },
    {
      "verse": 8,
      "text": "Pea na‘e pito ‘a e Potu Tapu ‘i he kohu ‘a ia na‘e tupu mei he lāngilangi ‘o e ‘Otua, mo ‘ene māfimafi; pea na‘e ‘ikai lava ‘e ha taha ke hū ki he temipale, kae‘oua ke ‘osi ‘a e tautea ‘e fitu ‘a e ‘āngelo ko ia ‘e to ko fitu."
    }
  ],
  "timestamp": "2025-08-08T15:58:14.200559"
}