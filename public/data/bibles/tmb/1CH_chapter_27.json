{
  "book": "1CH",
  "book_name": "1 Chronicles",
  "chapter": 27,
  "version_id": 1307,
  "url": "https://www.bible.com/bible/1307/1CH.27",
  "verses": [
    {
      "verse": 1,
      "text": "PEA ko eni ‘a ha‘a ‘Isileli, honau lau, honau kau ‘ulumotu‘a, mo e ngaahi kapiteni toko‘i afe mo teau, mo honau kau ‘ōfisa na‘e tauhi ki he tu‘i ‘i he me‘a kehekehe na‘e kau ki he ngaahi kalasi na‘e ha‘u mo ‘alu ‘o takitaha ha māhina ‘i he ngaahi māhina ‘o e ta‘u. Ko e ngaahi kalasi na‘e taki ua mano mā fā afe."
    },
    {
      "verse": 2,
      "text": "Ko e pule ‘o e ‘uluaki kalasi, ‘a ia na‘e fai ‘i he ‘uluaki māhina, ko ‘Iasopeami foha ‘o Sapiteili: pea na‘e kau ki he‘ene kalasi ha toko ua mano mā fā afe."
    },
    {
      "verse": 3,
      "text": "Ko e toko taha ia ‘i ha‘a Felesi, ko e ‘uluaki ‘i he hou‘eiki ‘o e Hōsitē na‘e fai ‘i he ‘uluaki māhina."
    },
    {
      "verse": 4,
      "text": "Pea ko e pule ‘o e kalasi ‘o hono ua ‘o e māhina ko Tōtai ko e hako‘i ‘Ahoa‘a; pea ko ‘ene kalasi ko e kalasi ‘o e ‘eiki ko Mikeloti, pea na‘e ‘i he kalasi ko ia ha toko ua mano mā fā afe."
    },
    {
      "verse": 5,
      "text": "Ko hono tolu ‘o e kapiteni ‘o e Hōsitē ki hono tolu ‘o e māhina ko Penaia foha ‘o Sihoiata ko e minisitā: ko e ‘ulu ia ‘o e kalasi, pea na‘e ‘i ai ha toko ua mano mā fā afe."
    },
    {
      "verse": 6,
      "text": "Ko e Penaia ia ko e to‘a ‘o e Kau Tolungofulu, pea ko honau pule; pea ko ‘ene kalasi ko e kalasi foki ‘a hono foha ko ‘Amisapati."
    },
    {
      "verse": 7,
      "text": "Ko hono fā ‘o e ‘eiki ki hono fā ‘o e māhina ko ‘Asaeli ko e tokoua ‘o Sioape, pea hoko mo ia ‘a hono foha ko Sepataia: pea ko ‘ene kalasi ko e toko ua mano mā fā afe."
    },
    {
      "verse": 8,
      "text": "Ko hono nima ‘o e ‘eiki ki hono nima ‘o e māhina ko Samahuti ko e ha‘a ‘Īsila: pea ko ‘ene kalasi ko e toko ua mano mā fā afe."
    },
    {
      "verse": 9,
      "text": "Ko hono ono ‘o e ‘eiki ki hono ono ‘o e māhina ko ‘Ila foha ‘o ‘Īkesi ko e ha‘a Tekoa: pea ko ‘ene kalasi ko e toko ua mano mā fā afe."
    },
    {
      "verse": 10,
      "text": "Ko hono fitu ‘o e ‘eiki ki hono fitu ‘o e māhina ko Hēlesi ‘a e ha‘a Pēloni, ‘a ia na‘e kau ki he hako ‘o ‘Ifalemi: pea ko ‘ene kalasi ko e toko ua mano mā fā afe."
    },
    {
      "verse": 11,
      "text": "Ko hono valu ‘o e ‘eiki ki hono valu ‘o e māhina ko Sipekai ko e ha‘a Husa, mei he fāmili ‘o Sala: pea ko ‘ene kalasi ko e toko ua mano mā fā afe."
    },
    {
      "verse": 12,
      "text": "Ko hono hiva ‘o e ‘eiki ki hono hiva ‘o e māhina ko ‘Apiesa ko e ha‘a ‘Anatoti, ‘o kau ki Penisimani: pea ko ‘ene kalasi ko e toko ua mano mā fā afe."
    },
    {
      "verse": 13,
      "text": "Ko hono hongofulu ‘o e ‘eiki ki hono hongofulu ‘o e māhina ko Mahalai ‘a e ha‘a Nētofa, ‘o kau ki he fāmili ‘o Sala: pea ko ‘ene kalasi na‘e toko ua mano mā fā afe."
    },
    {
      "verse": 14,
      "text": "Ko hono hongofulu mā taha ‘o e ‘eiki ki hono hongofulu mā taha ‘o e māhina ko Penaia ko e ha‘a Pilatoni, na‘e kau ki ‘Ifalemi: pea ko ‘ene kalasi na‘e toko ua mano mā fā afe."
    },
    {
      "verse": 15,
      "text": "Ko hono hongofulu mā ua ‘o e ‘eiki ki hono hongofulu mā ua ‘o e māhina ko Heletai ko e ha‘a Nētofa, ‘o kau ki he fāmili ‘o ‘Ōtenili: pea ko ‘ene kalasi na‘e toko ua mano mā fā afe."
    },
    {
      "verse": 16,
      "text": "Pea ko ē: kau pule foki ki he ngaahi matakali ‘Isileli. Ko e ‘eiki ‘o ha‘a Lūpeni ko ‘Eliesa foha ‘o Sikeli: ‘o ha‘a Simione, ko Sefataia foha ‘o Mā‘aka:"
    },
    {
      "verse": 17,
      "text": "‘o ha‘a Līvai, ko Hasapaia foha ‘o Kemueli: ‘o ha‘a ‘Ēlone, ko Sātoki: ‘o ha‘a Siuta, ko ‘Ilaiū,"
    },
    {
      "verse": 18,
      "text": "ko e taha ‘o e ngaahi tokoua ‘o Tēvita: ‘o ha‘a ‘Īsaka, ko ‘Omilai, foha ‘o Maikeli:"
    },
    {
      "verse": 19,
      "text": "‘o ha‘a Sepulone, ko ‘Isimaia foha ‘o ‘Opataia: ‘o ha‘a Nafitalai, ko ‘Ilimoti foha ‘o ‘Asilili:"
    },
    {
      "verse": 20,
      "text": "‘o e hako ‘o ‘Ifalemi, ko Hosea foha ‘o ‘Asasaia: ‘o e vaeua ‘o e matakali ‘o Manase, ko Sioeli foha ‘o Petaia:"
    },
    {
      "verse": 21,
      "text": "‘o e vaeua ‘o Manase na‘e ‘i Kiliati, ko ‘Ito foha ‘o Sākalaia: ‘o ha‘a Penisimani, ko ‘Ia‘asieli foha ‘o ‘Āpina:"
    },
    {
      "verse": 22,
      "text": "‘o ha‘a Tani, ko ‘Asaleli foha ‘o ‘Ilohame. Ko e hou‘eiki pule ia ‘o e ngaahi matakali ‘o ‘Isileli."
    },
    {
      "verse": 23,
      "text": "Ka na‘e ‘ikai lau ‘e Tēvita ‘a e kakai na‘e uofulu ta‘u ‘o fai ki lalo: koe‘uhi na‘e folofola ‘a Sihova te ne fakatokolahi ‘a ‘Isileli ke hangē ko e ngaahi fetu‘u ‘o e langi."
    },
    {
      "verse": 24,
      "text": "Ko Sioape tama ‘a Seluvaia na‘a ne kamata ke lau, ka na‘e ‘ikai te ne faka‘osi; pea na‘e hoko ha houhau ki ‘Isileli ‘i he me‘a ko ia: pea na‘e ‘ikai tohi ‘a e lau ko ia ‘i he fakamatala na‘e tu‘u ‘i he Kalonikali ‘a Kingi Tēvita."
    },
    {
      "verse": 25,
      "text": "Pea na‘e pule ki he ngaahi fale koloa ‘o e tu‘i ‘a ‘Asimaueta foha ‘o ‘Atieli: pea ki he ngaahi fale koloa ‘i he vao, mo e ngaahi kolo, mo e ngaahi vilisi, mo e ngaahi taua, ko Sionatane foha ‘o ‘Ūsaia."
    },
    {
      "verse": 26,
      "text": "Pea ko kinautolu na‘e fai fatongia ‘i he vao, he ngoue‘i ‘o e kelekele, ko honau pule ko ‘Ēseli foha ‘o Kēlupi."
    },
    {
      "verse": 27,
      "text": "Pea ko Simi mei Lama na‘e pule ki he ngaahi ngoue-vaine; pea ko Sāpiti ko e ha‘a Sīfimi na‘e pule ki he fua ‘o e ngaahi ngoue vaine ‘i he ngaahi fa‘oakinga uaine."
    },
    {
      "verse": 28,
      "text": "Pea ko Peali-‘ānani ko e ha‘a Kēteli na‘a ne pule ki he ngoue ‘ōlive mo sukamino ‘i Sēfela‘a; pea ko Soasi na‘e pule ki he ngaahi tukunga lolo."
    },
    {
      "verse": 29,
      "text": "Pea ko Sitilai mei Sāloni na‘a ne pule ki he fanga manu na‘e kaikai ‘i Sāloni; pea ko Sāfati foha ‘o ‘Atilai na‘a ne pule ki he fanga manu na‘e ‘i he ngaahi tele‘a."
    },
    {
      "verse": 30,
      "text": "Pea na‘e ‘i he ‘Isime‘eli ko ‘Ōpili ‘a e fanga kāmeli, pea ko e fanga ‘asi na‘e ‘ia ‘Iehetaia ko e ha‘a Melonoti;"
    },
    {
      "verse": 31,
      "text": "pea ko e fanga sipi mo kosi na‘e ‘ia ‘Iaisi ko e ha‘a Heka‘ā. Ko kinautolu ia kotoa na‘e pule ki he koloa ‘a Kingi Tēvita ‘i tu‘a."
    },
    {
      "verse": 32,
      "text": "Pea ko Sionatane foki ko e kāinga ofi ‘o Tēvita, ko e taha na‘e fale‘i ia, ko e tangata poto ia mo fa‘a tohi foki: pea ko Sīheli foha ‘o Hakamoni na‘e nonofo mo e fale‘alo:"
    },
    {
      "verse": 33,
      "text": "pea ko ‘Ehitofeli na‘e fale‘i ‘a e tu‘i: pea ko Husai ko e matāpule ‘Āleki na‘e fakafe‘ao ki he tu‘i."
    },
    {
      "verse": 34,
      "text": "Pea hoko mo ‘Ehitofeli na‘e ai ‘a Sihoiata foha ‘o Penaia, mo ‘Āpaiata: pea ko e ‘eiki ‘o e Hōsitē ‘a e Tu‘i ko Sioape."
    }
  ],
  "timestamp": "2025-08-08T15:54:55.747506"
}