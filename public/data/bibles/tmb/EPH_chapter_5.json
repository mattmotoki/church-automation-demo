{
  "book": "EPH",
  "book_name": "Ephesians",
  "chapter": 5,
  "version_id": 1307,
  "url": "https://www.bible.com/bible/1307/EPH.5",
  "verses": [
    {
      "verse": 1,
      "text": "Ka ko e me‘a ki he fe‘auaki mo e anga ‘uli kotoa pē, ‘uma‘ā ‘a e mānumanu,"
    },
    {
      "verse": 2,
      "text": "na‘a mo e lau ki ai ke mou faka‘ehi‘ehi mei ai, telia ‘a e taau ‘o e feangai ‘a e kakai lotu;"
    },
    {
      "verse": 3,
      "text": "kae‘uma‘ā ‘a e anga mousa‘a, mo e lau fakasesele pe ko e fie ngutuhua, ko e ngaahi me‘a ‘oku ‘ikai ngali; ka ‘oku tau mu‘a ha fakafeta‘i,"
    },
    {
      "verse": 4,
      "text": "seuke, ‘oku mahino ia kiate kimoutolu, he ‘oku mou ‘ilo, ‘ilonga ha fe‘auaki, pe ha anga‘uli, pe ha mānumanu, (ko e toko taha tauhi ‘aitoli ia ‘oku ‘ikai hano tofi‘a ‘i he Pule‘anga ‘o Kalaisi mo e ‘Otua."
    },
    {
      "verse": 5,
      "text": "‘Oua na‘a tuku ke kākaa‘i kimoutolu ‘e ha taha ‘aki ha koto lau pē:"
    },
    {
      "verse": 6,
      "text": "he ‘oku hoko mo‘oni ‘i he ngaahi me‘a pehē ‘a e houhau ‘a e ‘Otua ki he hako ‘o talangata‘a."
    },
    {
      "verse": 7,
      "text": "Ko ia ‘oua te mou kaume‘a mo kinautolu:"
    },
    {
      "verse": 8,
      "text": "he neongo ko e koto po‘uli kimoutolu ‘i mu‘a, ka ‘i onopooni ko e koto maama kimoutolu ‘i he ‘Eiki: mou laka ‘o taau mo e fānau ‘a maama;"
    },
    {
      "verse": 9,
      "text": "(he ko e fua ‘o e maama ‘oku fou ‘i he lelei kotoa pē mo e totonu mo e mo‘oni):"
    },
    {
      "verse": 10,
      "text": "mo mou sivi ‘o ‘ilo, pe ko e hā ‘a e me‘a ‘e hōifua ai ‘a e ‘Eiki."
    },
    {
      "verse": 11,
      "text": "Pea ‘oua na‘a mou kau ‘i he ngaahi ngāue ta‘efua ‘o e fakapo‘uli; kaekehe, mou valoki ki ai mu‘a."
    },
    {
      "verse": 12,
      "text": "Seuke, ko ‘enau ngaahi me‘a ‘oku fai fufū, na‘a mo e lea ki ai ko e me‘a fakamā."
    },
    {
      "verse": 13,
      "text": "Ka ko e ngaahi me‘a ko ia kotoa pē, ‘oka valokia, ‘oku fakae‘a ‘e he maama ko ia; he ‘ilonga ha me‘a kuo fakae‘a ko e maama ia."
    },
    {
      "verse": 14,
      "text": "Ko ia ‘oku ne folofola mai– ‘Ā, ‘a koe ‘oku mohe, Pea tu‘u hake mei he kau mate; Pea ‘e ulo mai ‘a Kalaisi kiate koe."
    },
    {
      "verse": 15,
      "text": "Ko ia, mou tokanga ki ho‘omou laka fakatu‘utu‘uni, pe ‘oku fēfē hono anga, ‘o ‘oua te mou ngali ta‘epoto ai, kae ngali poto:"
    },
    {
      "verse": 16,
      "text": "mo mou lamalama ke ngāue‘aki ‘a e faingamālie, koe‘uhi ‘oku kovi ‘a e ngaahi ‘aho."
    },
    {
      "verse": 17,
      "text": "Ko ia, ‘oua te mou hoko ko e kau ta‘eloto, ka ko e kakai ‘oku mahino ki ai ‘a e finangalo ‘o e ‘Eiki."
    },
    {
      "verse": 18,
      "text": "Pea ‘oua te mou konā ‘i he uaine, he ‘oku ‘i ai ha fakalusa ‘i he fai pehē; ka ke fakafonu kimoutolu ‘aki ‘a e Laumālie:"
    },
    {
      "verse": 19,
      "text": "‘o mou fealēlea‘aki ‘aki ‘a e ngaahi saame, mo e himi, mo e hiva fakalaumālie, mo mou hiva mo tā ‘i homou loto ki he ‘Eiki;"
    },
    {
      "verse": 20,
      "text": "mo mou fakafeta‘i ma‘u pē ‘i he me‘a kotoa pē ki he ‘Otua ko e Tamai ‘i he huafa ‘o hotau ‘Eiki ko Sīsū Kalaisi;"
    },
    {
      "verse": 21,
      "text": "mo mou feanganofo‘aki ‘i he ‘apasia kia Kalaisi."
    },
    {
      "verse": 22,
      "text": "‘a e kau fefine, mou anganofo ki si‘omou ngaahi husepāniti, ‘o hangē ki he ‘Eiki."
    },
    {
      "verse": 23,
      "text": "He ko e husepāniti ko e ‘ulu ‘o e uaifi, ‘o hangē foki ko Kalaisi ko e ‘ulu ‘o e Siasi; ‘io, ko ia ia ko e fakamo‘ui ‘o e sino."
    },
    {
      "verse": 24,
      "text": "Ka neongo ia, kae hangē ‘oku anganofo ‘a e Siasi kia Kalaisi, ke pehē foki mo e kau fefine ki honau ngaahi husepāniti ‘i he me‘a kotoa."
    },
    {
      "verse": 25,
      "text": "‘a e kau tangata, mou ‘ofa ki homou ngaahi uaifi, ‘o hangē foki ko Kalaisi ne ne ‘ofa‘i ‘a e Siasi, ‘o ne li‘oa ‘a ‘Ene ‘Afio koe‘uhi ko ia:"
    },
    {
      "verse": 26,
      "text": "koe‘uhi ke ne fakamā‘oni‘oni‘i ia ‘aki ‘a e folofola, hili ‘ene fufulu ia ‘i he pālutu‘anga ko ia ko e vai;"
    },
    {
      "verse": 27,
      "text": "koe‘uhi ke ne ‘omi ‘e ia ‘a e Siasi kiate ia ‘oku fetapatapaki, ‘o ‘oua na‘a ai hano ‘ila pe fe‘ufe‘u, pe ha me‘a pehē ‘e taha, kaekehe ke ne mā‘oni‘oni mo ta‘emele."
    },
    {
      "verse": 28,
      "text": "‘Oku totonu ke pehē foki ‘a e ‘ofa ‘a e ngaahi husepāniti ki si‘onau ngaahi uaifi, he ko si‘onau sino kinautolu. Ko ia ‘oku ne ‘ofa ki hono uaifi ‘oku ne ‘ofa kiate ia."
    },
    {
      "verse": 29,
      "text": "Seuke, ‘anefe‘ia ‘a e fehi‘a ‘a ha taha ki hono kakano ‘o‘ona? kaekehe ‘oku ne fafanga mo tauhi ia, ‘e hangē foki ko e fai ‘a Kalaisi ki he Siasi."
    },
    {
      "verse": 30,
      "text": "He ko e ngaahi kupu kitautolu ‘o hono sino."
    },
    {
      "verse": 31,
      "text": "“Ko ia ‘e tukuange ‘e he tangata ‘a e tamai mo e fa‘ē kae pīkitai ki hono uaifi; pea te na hoko ko e kakano pē taha.”"
    },
    {
      "verse": 32,
      "text": "Ko e misiteli taumama‘o ‘eni; ka ‘oku kau ‘eku lea ‘a‘aku kia Kalaisi mo e Siasi."
    },
    {
      "verse": 33,
      "text": "Ka ko kimoutolu foki fakafo‘itangata–‘ē, ke takitaha ‘ofa ki si‘ono uaifi ‘o hangē ko ‘ene ‘ofa kiate ia; pea ko e uaifi ke ne faka‘apa‘apa ki hono husepāniti."
    }
  ],
  "timestamp": "2025-08-08T15:57:37.898256"
}