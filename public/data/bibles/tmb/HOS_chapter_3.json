{
  "book": "HOS",
  "book_name": "Hosea",
  "chapter": 3,
  "version_id": 1307,
  "url": "https://www.bible.com/bible/1307/HOS.3",
  "verses": [
    {
      "verse": 1,
      "text": "PEA folofola ‘a Sihova kiate au, Toe ‘alu, ‘o ‘ofa‘i ha fefine ‘oku ai hono ‘ofa‘anga, ka kuo ne maumau ‘ene alafia, ‘o hangē ko e ‘ofa‘i ‘e Sihova ‘a ha‘a ‘Isileli, ka ka hanga kinautolu ki he ngaahi ‘otua kehe, ‘o manako takaonga kālepi."
    },
    {
      "verse": 2,
      "text": "Ko ia, na‘a ku fakatau ia kiate au ‘aki ‘a e pa‘anga siliva ‘e hongofulu mā nima, mo e homa pa‘ale ‘e taha mo e haafe."
    },
    {
      "verse": 3,
      "text": "Pea u lea ki he fefine, ‘o pehē, Te ke nofo kiate au ‘o ‘aho lahi: ‘e ‘ikai te ke pa‘umutu, pea ‘e ‘ikai te ke tali ha tangata, pea ko au foki te u hangē ko ia kiate koe."
    },
    {
      "verse": 4,
      "text": "He ‘e ‘aho lahi ‘a e nofo ‘a ha‘a ‘Isileli ta‘ehanau tu‘i, pea ta‘ehanau hou‘eiki, pea ta‘ehanau feilaulau, pea ta‘ehanau pou tapu, pea ta‘ehanau ‘ēfoti pe telāfimi."
    },
    {
      "verse": 5,
      "text": "Hili ia, ‘e foki ‘a ha‘a ‘Isileli, pea te nau kumi kia Sihova ko honau ‘Otua, pea kia Tēvita ko honau tu‘i; pea te nau ha‘u manavahē kia Sihova mo ‘ene lelei ‘i he kuonga mama‘o atu."
    }
  ],
  "timestamp": "2025-08-08T15:56:32.457495"
}