{
  "book": "PSA",
  "book_name": "Psalms",
  "chapter": 11,
  "version_id": 1307,
  "url": "https://www.bible.com/bible/1307/PSA.11",
  "verses": [
    {
      "verse": 1,
      "text": "Kuo u ma‘u hūfanga ‘i he ‘Eiki: Fēfē ho‘omou lau ki he‘eku mo‘ui, “Hola ki homou mo‘unga, ‘a e fanga misi:"
    },
    {
      "verse": 2,
      "text": "He vakai ko e angakovi ‘oku nau teke kaufana, Kuo nau faka‘ata ‘enau ngahau ‘i he uka, Ke fana po‘uli ki he loto-totonua."
    },
    {
      "verse": 3,
      "text": "Ka tulaki ‘a e ngaahi pou, Ko e hā ‘e fai ‘e he angatonu?”"
    },
    {
      "verse": 4,
      "text": "Ko Sihova ‘i hono Temipale tapu na, Ko Sihova ‘oku ‘i langi ‘i hono ‘afio‘anga; ‘Oku vakai‘i ‘e hono fo‘i fofonga, ‘Oku sivi ‘e hono lau‘i fofonga ‘a e hako‘i tangata."
    },
    {
      "verse": 5,
      "text": "‘Oku sivi ‘e Sihova ‘a e mā‘oni‘oni: Ka ko e angakovi, mo e ‘ofa ki he fakamālohi, ‘Oku fehi‘a ki ai ‘ene mo‘ui."
    },
    {
      "verse": 6,
      "text": "Ke ne faka‘uha mu‘a ki he angakovi ‘a e malala‘i afi Ko e ‘inasi ‘o ‘enau ipu ko e matangi vela."
    },
    {
      "verse": 7,
      "text": "He ko e faitotonu ‘a Sihova; Ko e me‘a totonu ‘oku ne manakoa: Ko e angatonu te nau mātā hono fofonga."
    }
  ],
  "timestamp": "2025-08-08T15:55:23.201467"
}