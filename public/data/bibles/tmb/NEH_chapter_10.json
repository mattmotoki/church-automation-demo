{
  "book": "NEH",
  "book_name": "Nehemiah",
  "chapter": 10,
  "version_id": 1307,
  "url": "https://www.bible.com/bible/1307/NEH.10",
  "verses": [
    {
      "verse": 1,
      "text": "PEA ko eni ia ‘a kinautolu na‘e ‘ai honau nima: ko Nehemaia foha ‘o Hakalaia na‘e kōvana, pea mo Setekaia;"
    },
    {
      "verse": 2,
      "text": "ko Selaia, ‘Asalaia, Selemaia,"
    },
    {
      "verse": 3,
      "text": "Pāsua, ‘Amilaia, Malakai,"
    },
    {
      "verse": 4,
      "text": "Hātusi, Sepanaia, Māluki,"
    },
    {
      "verse": 5,
      "text": "Hālimi, Melemoti, ‘Opataia,"
    },
    {
      "verse": 6,
      "text": "Tāniela, Kinetoni, Paluki,"
    },
    {
      "verse": 7,
      "text": "Mēsuilame, ‘Apaia, Misiamini,"
    },
    {
      "verse": 8,
      "text": "Masaia, Pilikai, Sēmaia; ko ha‘a taula‘eiki ia."
    },
    {
      "verse": 9,
      "text": "Pea ko ha‘a Līvai eni: ‘io, ‘a Sisua foha ‘o ‘Asanaia, ko Pinui ko e ha‘a Henatati, ko Katemieli."
    },
    {
      "verse": 10,
      "text": "Ko honau kāinga foki, ‘a Sepanaia, Hōtaia, Kēlita, Pelaia, Hānani,"
    },
    {
      "verse": 11,
      "text": "Maika, Lēhopi, Hasapaia,"
    },
    {
      "verse": 12,
      "text": "Sākuli, Selepaia, Sepanaia,"
    },
    {
      "verse": 13,
      "text": "Hōtaia, Pani, Pēninu."
    },
    {
      "verse": 14,
      "text": "Ko e hou‘eiki ‘o e kakai eni; ko Pālosi, Pāhati-Moape, ‘Īlami, Satu, Pani,"
    },
    {
      "verse": 15,
      "text": "Puni, ‘Asakati, Pēpai,"
    },
    {
      "verse": 16,
      "text": "‘Atunaisa, Pikivai, ‘Ātini,"
    },
    {
      "verse": 17,
      "text": "‘Āteli, Hesekaia, ‘Āsuli,"
    },
    {
      "verse": 18,
      "text": "Hōtaia, Hāsumi, Pesai,"
    },
    {
      "verse": 19,
      "text": "Hālifi, ‘Anatoti, Nēpai,"
    },
    {
      "verse": 20,
      "text": "Makapiasi, Mēsuilame, Hēsili,"
    },
    {
      "verse": 21,
      "text": "Mesesapeli, Sātoki, ‘Iatua,"
    },
    {
      "verse": 22,
      "text": "Pelataia, Hānani, ‘Anaia,"
    },
    {
      "verse": 23,
      "text": "Hosea, ‘Ananaia, Hāsupi,"
    },
    {
      "verse": 24,
      "text": "Halohesi, Pīleha, Sōpeka,"
    },
    {
      "verse": 25,
      "text": "Lēhumi, Hasapena, Ma‘aseia,"
    },
    {
      "verse": 26,
      "text": "pea mo ‘Āhaia, Hānani, ‘Ānani,"
    },
    {
      "verse": 27,
      "text": "Māluki, Hālimi, Pā‘ana."
    },
    {
      "verse": 28,
      "text": "Pea ko hono toe ‘o e kakai, ‘a e kau taula‘eiki, ‘a e kau Līvai, ‘a e kau le‘o matapā, ‘a e kau hiva, ‘a e kau Netinimi, mo ia fua pē kuo fakamavahe mei he ngaahi kakai ‘o e ngaahi fonua ke nofo ki he Lao ‘a ‘Elohimi, ‘a honau ngaahi uaifi, mo ‘enau fānau tangata mo fānau fefine, ‘a kinautolu kotoa pē na‘e lava ke fai ‘ilo;"
    },
    {
      "verse": 29,
      "text": "na‘a nau fā‘ūtaha mo honau kāinga ‘a e hou‘eiki, ‘o nau fai ha tuki faka‘aungafa, mo ha fuakava, ke fou ‘i he Lao ‘a ‘Elohimi; ‘a ia na‘e tuku mai, ‘o fakafai ‘ia Mōsese ko e Sevāniti ‘a ‘Elohimi; ‘io, ke tauhi mo fai ‘a e ngaahi tu‘utu‘uni kotoa pē ‘a Sihova ko homau ‘Eiki, mo ‘ene konisitūtone, mo ‘ene ngaahi fekau."
    },
    {
      "verse": 30,
      "text": "Mo eni foki, ke ‘oua te mau ‘ange ‘emau fānau fefine ki he ngaahi kakai ‘o e fonua, ‘o ‘oua ‘e ‘omi ‘enau fānau fefine ke nonofo mo ‘emau fānau tangata."
    },
    {
      "verse": 31,
      "text": "Pea kapau ‘e ‘omi ‘i he ‘aho Sāpate ‘e he ngaahi kakai ‘o e fonua ‘a e me‘a fakatau, mo e me‘akai, ‘e ‘ikai te mau fakatau meiate kinautolu ‘i he ‘aho Sāpate, pe ‘i ha ‘aho tapu: pea te mau fai ‘a e fakahilita‘u fitu, ‘a e tuku ‘o e kelekele ke fo‘ou, mo e tuku tautau ai ‘a e mo‘ua kotoa."
    },
    {
      "verse": 32,
      "text": "Pea na‘a mau fokotu‘u tu‘utu‘uni kiate kimautolu ke ‘ange ‘a e vahetolu ‘o e sikeli ‘i he ta‘u kotoa pē ma‘a e ngāue ‘a e fale ‘o homau ‘Otua–"
    },
    {
      "verse": 33,
      "text": "ki he mā fono pea ki he feilaulau-me‘akai tu‘u ma‘u pea ki he feilaulau-mōifua tu‘u ma‘u na‘e fai ‘i he ngaahi Sāpate mo e ngaahi māhina fo‘ou; ki he ngaahi ‘aho tu‘utu‘uni, pea ki he ngaahi me‘a ‘oku fakatāpui, pea ki he ngaahi feilaulau-angahala ke fai ‘a e fakalelei ma‘a ‘Isileli; ‘io, ki he fatongia kotoa ‘o e fale ‘o homau ‘Otua."
    },
    {
      "verse": 34,
      "text": "Pea na‘a mau pāloti ki he okooko–‘a e kau taula‘eiki, ‘a e kau Līvai, pea mo e kakai–ki he ‘omi ‘o e kōpano fefie ki he fale ‘o homau ‘Otua, ki he ‘ulumotu‘a mo e taimi tu‘utu‘uni ‘i he ta‘u mo e ta‘u, ke tutu ‘i he funga ‘ōlita ‘o Sihova ko homau ‘Otua, ‘o hangē ko ia kuo tohi ‘i he Lao."
    },
    {
      "verse": 35,
      "text": "Pea ke ‘omi ‘a e polopolo ‘o e ma‘ala, mo e polopolo ‘o e ‘akau fua kehekehe, ki he fale ‘o Sihova ‘i he ta‘u mo e ta‘u."
    },
    {
      "verse": 36,
      "text": "Pea mo e ‘olopo‘ou ‘o ‘emau fānau, mo ‘emau monumanu, ‘o hangē ko ia kuo tohi ‘i he Lao; ‘io, ‘a e ‘olopo‘ou ‘o ‘emau fanga pulu, mo e fanga sipi mo kosi, ke ‘omi ki he fale ‘o homau ‘Otua, ki he kau taula‘eiki ‘oku fai ‘a e fakafe‘ao ‘i he fale ‘o homau ‘Otua."
    },
    {
      "verse": 37,
      "text": "Ko e polopolo foki ‘o ‘emau takaonga mā, mo ‘emau ngaahi me‘a hapai, mo e fua ‘o e ngaahi ‘akau kehekehe, ‘a e vaine mo e lolo– te mau ‘omi ia ki he kau taula‘eiki, ki he ngaahi loki ‘o e fale ‘o homau ‘Otua. Pea ko e vahehongofulu ‘o ‘emau ngoue te mau ‘omi ki he kau Līvai; he ko e fa‘ahinga ko ia, ‘a e kau Līvai, ‘oku nau tali ‘a e tukuhau-hongofulu ‘i he ngaahi kolo kotoa pē ‘oku fai ai ‘emau ngoue."
    },
    {
      "verse": 38,
      "text": "Pea ‘e tu‘u mo e kau Līvai ‘i he‘enau tali ‘a e tukuhau-hongofulu ‘a e taula‘eiki, ko ha ha‘a ‘Ēlone, koe‘uhi ke ‘ohake ‘e he kau Līvai ‘a e vahehongofulu ‘o e vahehongofulu ki he fale ‘o homau ‘Otua, ki he ngaahi loki, ki he fale koloa."
    },
    {
      "verse": 39,
      "text": "He ko ha‘a ‘Isileli mo ha‘a Līvai te nau fetuku ‘a e uite, mo e uaine, mo e lolo kuo hapai ki he ngaahi loki, ‘a e potu ‘oku ‘i ai ‘a e nāunau ‘o e fale tapu, mo e kau taula‘eiki ‘oku fai ‘a e fakafe‘ao, mo e kau le‘o matapā, mo e kau hiva. Pea ‘e ‘ikai te mau tuku li‘aki ‘a e fale ‘o homau ‘Otua."
    }
  ],
  "timestamp": "2025-08-08T15:55:08.943575"
}