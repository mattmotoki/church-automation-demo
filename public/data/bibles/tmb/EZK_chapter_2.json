{
  "book": "EZK",
  "book_name": "Ezekiel",
  "chapter": 2,
  "version_id": 1307,
  "url": "https://www.bible.com/bible/1307/EZK.2",
  "verses": [
    {
      "verse": 1,
      "text": "PEA ne folofola mai kiate au,"
    },
    {
      "verse": 2,
      "text": "Hako‘i-tangata, tu‘u ‘aki ho va‘e, ka u lea kiate koe. Pea hū kiate au ‘a e laumālie ‘i he‘ene folofola mai, ‘o ne fokotu‘u au ‘aki hoku va‘e; pea u ongo‘i ‘ene folofola kiate au."
    },
    {
      "verse": 3,
      "text": "Pea ne folofola mai, Hako‘i-tangata, ko ‘eku fekau atu koe ki ha‘a ‘Isileli, ki he ngaahi pule‘anga angatu‘u, ‘a ia kuo nau angatu‘u kiate au: ko kinautolu mo ‘enau ngaahi kui kuo nau talangata‘a kiate au, ‘o a‘u ki he fo‘i ‘aho ko eni."
    },
    {
      "verse": 4,
      "text": "‘Io, ‘oku mataila ‘a e fānau mo loto fefeka ‘oku ou fekau atu koe ki ai; pea te ke lea kiate kinautolu, ‘o pehē, Ko e folofola eni ‘a ‘Ātonai Sihova."
    },
    {
      "verse": 5,
      "text": "Pea ko kinautolu–ko ia ai pē te nau fie fanongo, pe te nau kalofi, he ko e fāmili pau‘u kinautolu–ka te nau ‘ilo na‘e ai ha palōfita na‘e hoko kiate kinautolu."
    },
    {
      "verse": 6,
      "text": "Pea ko koe, Hako‘i-tangata, ‘oua te ke manavahē kiate kinautolu, pea ‘oua te ke manavahē ki he‘enau lea, neongo ho‘o huluni ‘i he talatala‘āmoa mo e ‘akau veli, pea ke nofo ki he fanga sikapio: ‘oua te ke manavahē ki he‘enau ngaahi lea, pea ‘oua te ke teki ‘i honau mata, he ko e fāmili pau‘u kinautolu."
    },
    {
      "verse": 7,
      "text": "Pea te ke fakahā ‘eku ngaahi lea kiate kinautolu–ko ia ai pē pe te nau fie fanongo, pe te nau kalofi: he ko e fa‘ahinga pau‘u ena."
    },
    {
      "verse": 8,
      "text": "Pea ko koe, Hako‘i-tangata, fanongo ki he me‘a ‘oku ou lea‘aki kiate koe: ‘oua te ke pau‘u koe hangē ko e fāmili pau‘u na: mafa‘a ho ngutu, ‘o kai ‘a e me‘a ‘oku ou ‘atu ni."
    },
    {
      "verse": 9,
      "text": "Pea u vakai, pea tā ko e nima ‘oku mafao mai kiate au: Pea tā ‘oku ‘i ai ha takainga tohi."
    },
    {
      "verse": 10,
      "text": "Pea ne folahi ia ‘i hoku ‘ao, pea kuo tohi ia ‘i ‘ao mo tu‘a: pea kuo tohi ai ‘ani tangilāulau, mo e māpuhoi, mo e ‘oiauē."
    },
    {
      "verse": 11,
      "text": "Pea ne folofola mai kiate au, Hako‘i-tangata, ko e me‘a kuo ke ‘ilo ki ai, kai ia: kai ‘a e takainga tohi ni, pea ke toki ‘alu, ‘o lea ki he fale ‘o ‘Isileli."
    },
    {
      "verse": 12,
      "text": "Pea u fakamanga hoku ngutu, pea ne fafanga ‘aki au ‘a e tohi ko ia."
    },
    {
      "verse": 13,
      "text": "Pea ne folofola kiate au, Hako‘i-tangata, fafanga ho kete, mo fakafonu ho to‘oto‘onga ‘i he takainga ni ‘a ia ‘oku ou ‘atu. Pea u kai ia, pea ko ‘ene hoko ki hoku ngutu na‘e tatau mo e honi melie."
    }
  ],
  "timestamp": "2025-08-08T15:56:20.628346"
}