{
  "book": "PSA",
  "book_name": "Psalms",
  "chapter": 114,
  "version_id": 1307,
  "url": "https://www.bible.com/bible/1307/PSA.114",
  "verses": [
    {
      "verse": 1,
      "text": "‘I he ‘alu atu ‘a ‘Isileli mei ‘Isipite, ‘A e fale ‘o Sēkope mei he kakai lea kehe."
    },
    {
      "verse": 2,
      "text": "Ko Hono potu tapu ‘a Siuta, Ko ‘Isileli Hono pule‘anga."
    },
    {
      "verse": 3,
      "text": "Na‘e sio ki ai ‘a e tahi, ‘o hola; Ko Soatani na‘e sītu‘a."
    },
    {
      "verse": 4,
      "text": "Na‘e hopo ‘a e ngaahi mo‘unga hangē ni sipi tangata, Pea hangē ni lami ‘a e ngaahi mā‘olunga."
    },
    {
      "verse": 5,
      "text": "Ko e hā ‘au, si‘i tahi, ‘oku ke hola ai? Pea sītu‘a ai ‘a koe, Soatani?"
    },
    {
      "verse": 6,
      "text": "‘Oku mou hopo ai, Mo‘unga, hangē ni sipi tangata? Pea hangē ni lami, ‘a e ngaahi mā‘olunga?"
    },
    {
      "verse": 7,
      "text": "Tete ‘i he ‘ao ‘o e ‘Eiki, ‘a māmani ē, ‘I he ‘ao ‘o e ‘Otua ‘o Sēkope:"
    },
    {
      "verse": 8,
      "text": "‘A ia na‘a ne liliu ke tokanga vai ‘a e makatu‘u. Pea ke matavai ‘a e makahunu."
    }
  ],
  "timestamp": "2025-08-08T15:55:39.058742"
}