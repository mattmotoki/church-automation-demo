{
  "book": "PSA",
  "book_name": "Psalms",
  "chapter": 141,
  "version_id": 1307,
  "url": "https://www.bible.com/bible/1307/PSA.141",
  "verses": [
    {
      "verse": 1,
      "text": "‘EIKI, ‘oku ou tautapa atu; ke ke vave kiate au: Fakaongo ki hoku le‘o ‘o kau ka ui atu."
    },
    {
      "verse": 2,
      "text": "Ke hoko atu ‘eku lotu ki ho ‘ao na, ‘o hangē ko e ‘inisēnisi; ‘A e fola hoku ongo nima ni ke hangē ko e feilaulau efiafi."
    },
    {
      "verse": 3,
      "text": "Fokotu‘u, ‘Eiki, ha le‘o ki hoku ngutu; Tauhi ‘a e matapā ‘o hoku loungutu."
    },
    {
      "verse": 4,
      "text": "‘Oua ‘e ofe‘i hoku loto ki ha me‘a hala, Ke u mo‘ua ‘i he ngaahi feinga angahala Fakataha mo e kau matāpule ngāue pango: ‘Io, ‘oua na‘a ku kai ‘enau me‘a vovo."
    },
    {
      "verse": 5,
      "text": "Ka taa‘i au ‘e he angatonu, ko e ‘ofa ia; Pea ko ‘ene valoki au, ko ‘ene pani kita; Ke ‘oua na‘a momoi ‘e hoku ‘ulu: He kei ‘atā ke u lotua ‘enau pau‘u."
    },
    {
      "verse": 6,
      "text": "Ka lī ‘enau kau fakamaau ‘i he tafa lilifa, Te nau toki ‘ilo ‘oku melie ‘eku lea."
    },
    {
      "verse": 7,
      "text": "Ka laku hotau ngaahi hui he ngutu ‘o Hētesi, ‘Oku hangē ko e palau ‘o e kelekele ‘e he tama keli:"
    },
    {
      "verse": 8,
      "text": "He ko koe, ‘e Sihova ‘Ātonai, ‘oku hanga ki ai hoku mata ni; Ko koe Kuo u hūfanga ki ai; ‘Oua ‘e lilingi ‘eku mo‘ui."
    },
    {
      "verse": 9,
      "text": "Tauhi au mei he hele kuo nau fakatoka mai, Mo e ngaahi helepuna ‘a e kau ngāue kovi."
    },
    {
      "verse": 10,
      "text": "Ke tō ‘a e kau angahala ki he‘enau ngaahi kupenga, ‘Osi te te hao ai kita."
    }
  ],
  "timestamp": "2025-08-08T15:55:43.125592"
}