{
  "book": "PSA",
  "book_name": "Psalms",
  "chapter": 124,
  "version_id": 1307,
  "url": "https://www.bible.com/bible/1307/PSA.124",
  "verses": [
    {
      "verse": 1,
      "text": "KA NE ta‘e‘oua ‘a e kau mai ‘a e ‘Eiki– Ke pehē mu‘a ‘a e lea ‘a ‘Isileli–"
    },
    {
      "verse": 2,
      "text": "Ka ne ta‘e‘oua ‘a e kau mai ‘a e ‘Eiki ‘I he ‘ohofi mai ‘a e kakai:"
    },
    {
      "verse": 3,
      "text": "Pehē na‘a nau folo mo‘ui kitautolu, ‘I he kakaha mai ‘enau houhau;"
    },
    {
      "verse": 4,
      "text": "Pehē ne lōmekina kitautolu ‘e he ngaahi vai; Ne laka ‘a e vaitafe ‘i he‘etau mo‘ui:"
    },
    {
      "verse": 5,
      "text": "Pehē ne laka ‘i he‘etau mo‘ui ‘a e vaifā fielahi."
    },
    {
      "verse": 6,
      "text": "Mālō mo Sihova ‘a e ‘ikai te ne tuku Ke tau hangē ha ha‘alu ‘i he nifo ‘onautolu."
    },
    {
      "verse": 7,
      "text": "Kuo hao hotau laumālie hangē ha manupuna mei he hele ‘a e tulimanu: Kuo maumau ‘a e hele kae hao kitautolu."
    },
    {
      "verse": 8,
      "text": "Ko hotau tokoni ‘oku ‘i he huafa ‘o Sihova, ‘A ia ne ne ngaohi ‘a e langi mo e fonua."
    }
  ],
  "timestamp": "2025-08-08T15:55:40.504977"
}