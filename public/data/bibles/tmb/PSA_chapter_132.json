{
  "book": "PSA",
  "book_name": "Psalms",
  "chapter": 132,
  "version_id": 1307,
  "url": "https://www.bible.com/bible/1307/PSA.132",
  "verses": [
    {
      "verse": 1,
      "text": "‘EIKI, manatu ma‘a Tēvita ‘Ene fakafitefita‘a kotoa."
    },
    {
      "verse": 2,
      "text": "‘Ene fuakava kia Sihova ē, Mo fai ‘ene tukumo‘ui ‘i he To‘a ‘o Sēkope:"
    },
    {
      "verse": 3,
      "text": "“‘Ilo ‘e au ‘o kapau te u hū ki hoku fale tēniti, Pe heka ki he fala ‘oku ou mohe ai:"
    },
    {
      "verse": 4,
      "text": "‘Ilo ‘e au ‘o kapau te u tuku hoku mata ke mohe, Pe ko hoku laumālie ke tule;"
    },
    {
      "verse": 5,
      "text": "Kae‘oua ke u ‘ilo ha potu kia Sihova ē, Ha nofo‘anga ki he To‘a ‘o Sēkope.”"
    },
    {
      "verse": 6,
      "text": "Vakai na‘a tau fanongo ko ‘Efalata ‘oku ‘i ai Pea tau ‘ilo ia, ‘i he vao ‘o Siali."
    },
    {
      "verse": 7,
      "text": "“Tau hū ki hono nofo‘anga ē; Tau punou he ‘ao ‘o hono tu‘unga va‘e."
    },
    {
      "verse": 8,
      "text": "Ma‘ama‘a hake, ‘Eiki, ki ho mālōlō‘anga, ‘A koe mo e ‘A‘ake ko ho mālohinga."
    },
    {
      "verse": 9,
      "text": "Ko ho‘o kau taula‘eiki ke nau kofu ‘aki ‘a e totonu, Pea ke hiki mavava ho‘o kakai lotu."
    },
    {
      "verse": 10,
      "text": "Ko e me‘a ‘i ho‘o tamaio‘eiki ko Tēvita ‘Oua te ke hanga kehe mei he fofonga ‘o ho Mīsaia.”"
    },
    {
      "verse": 11,
      "text": "Kuo fuakava ‘a e ‘Eiki kia Tēvita– Ko e fo‘i mo‘oni ia: ‘e ‘ikai te ne foki mei ai– “Te u fokotu‘u mei he fua ho manava Ha taha ke nofo ho taloni."
    },
    {
      "verse": 12,
      "text": "Kapau ‘e tauhi ‘eku kovinānite ‘e ho‘o fānau, Mo e ‘ū fakamo‘oni te u ako kiate kinautolu, Ko ‘enau fānau foki, ‘o ta‘etuku, ‘E nofo ki he taloni ‘o‘ou.”"
    },
    {
      "verse": 13,
      "text": "He kuo fili ‘a Saione ‘e Sihova; Kuo ne manako ki ai moano nofo‘anga."
    },
    {
      "verse": 14,
      "text": "“Ko hoku mālōlō‘anga eni, ‘o ta‘ehili: Te u nofo hē, he Kuo u manako ki ai."
    },
    {
      "verse": 15,
      "text": "Te u mātu‘aki tāpuaki‘i ‘ene tokonaki; Te u fakatopono ‘ene kau masiva ‘aki ‘a e me‘akai."
    },
    {
      "verse": 16,
      "text": "Pea te u ‘ai ki he‘ene kau taula‘eiki ‘a e fakamo‘ui moonau kofu: Pea ‘e fu‘u hiki mavava ‘ene kau lotu."
    },
    {
      "verse": 17,
      "text": "Ko e potu ko ē te u ‘ai ke talamuka ‘a e nifo ‘o Tēvita: Kuo u teu ha mama ma‘a hoku Mīsaia"
    },
    {
      "verse": 18,
      "text": "Te u kofu ‘aki ‘a e mā hono ngaahi fili: Ka ko ‘Ene ‘Afio–‘e fisi hono kalauni.”"
    }
  ],
  "timestamp": "2025-08-08T15:55:41.721797"
}