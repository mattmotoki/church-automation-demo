{
  "book": "PSA",
  "book_name": "Psalms",
  "chapter": 67,
  "version_id": 1307,
  "url": "https://www.bible.com/bible/1307/PSA.67",
  "verses": [
    {
      "verse": 1,
      "text": "KE ‘alo‘ofa mai ‘a e ‘Otua, ‘o fai homau tāpuekina; Pea fakaulo mai hono fofonga ‘i homau lotolotonga: (Sila)"
    },
    {
      "verse": 2,
      "text": "Kae ‘ilo ho hala ‘e māmani, Mo ho‘o fakamo‘ui ‘i he lotolotonga ‘o e ngaahi kakai."
    },
    {
      "verse": 3,
      "text": "Ke fakamālō ‘a e kakai kiate koe, ‘Elohimi, ‘Io, ke fakamālō kotoa kiate koe ‘e he ngaahi kakai."
    },
    {
      "verse": 4,
      "text": "‘Ē, ke fiefia ‘a e ngaahi pule‘anga mo hākailangitau: He te ke fakamaau ‘a e ngaahi kakai ‘i he totonu, Pea ko e ngaahi kakai ‘o māmani, te ke taki kinautolu. (Sila)"
    },
    {
      "verse": 5,
      "text": "Ke fakamālō ‘a e ngaahi kakai kiate koe, ‘Elohimi; ‘Io, ke fakamālō kotoa kiate koe ‘e he ngaahi kakai."
    },
    {
      "verse": 6,
      "text": "Kuo foaki ‘e he kelekele hono fua: ‘E tāpuaki‘i kitautolu ‘e ‘Elohimi ko hotau ‘Otua."
    },
    {
      "verse": 7,
      "text": "‘E tāpuaki‘i kitautolu ‘e ‘Elohimi, Pea ‘e ‘apasia kiate ia ‘a e ngaahi ngata‘anga ‘o māmani."
    }
  ],
  "timestamp": "2025-08-08T15:55:31.789392"
}