{
  "book": "2SA",
  "book_name": "2 Samuel",
  "chapter": 3,
  "version_id": 1307,
  "url": "https://www.bible.com/bible/1307/2SA.3",
  "verses": [
    {
      "verse": 1,
      "text": "PEA na‘e fuoloa ‘a e nofo tau ‘a e fale ‘o Saula mo e fale ‘o Tēvita; ka na‘e fakautuutu ai pē ‘a e mālohi ‘o Tēvita, kae faka‘au ai pē ke vaivai ‘a e fale ‘o Saula."
    },
    {
      "verse": 2,
      "text": "Pea na‘e fanau‘i ha ngaahi foha kia Tēvita ‘i Hepeloni: pea ko hono ‘uluaki ko ‘Amanoni, ‘a ‘Ahinoami ko e fefine Sisilili;"
    },
    {
      "verse": 3,
      "text": "pea ko hono ua ‘a Kiliapi, ‘a ‘Apikale na‘e nonofo mo e Kāmeli ko Nāpale; pea ko hono tolu ko ‘Apisalome, ko e tama ‘a Mā‘aka ko e ‘ōfefine ‘o Talimai ko e Tu‘i Kēsuli;"
    },
    {
      "verse": 4,
      "text": "pea ko hono fā ko ‘Atunaisa, ko e tama ‘a Hākiti; pea ko hono nima ‘a Sefataia, ko e tama ‘a ‘Apitali;"
    },
    {
      "verse": 5,
      "text": "pea ko hono ono ko ‘Itilami, ‘a ‘Ēkela ko e uaifi ‘o Tēvita. Ko kinautolu ni na‘e fanau‘i kia Tēvita ‘i Hepeloni."
    },
    {
      "verse": 6,
      "text": "Pea ko eni, lolotonga ‘a e nofo tau ‘a e fale ‘o Saula mo e fale ‘o Tēvita, na‘e kakapa ‘a ‘Āpina ke aoniu ‘i he fale ‘o Saula."
    },
    {
      "verse": 7,
      "text": "Pea na‘e ‘i ai ‘a e sinifu ‘a Saula na‘e hingoa ko Līsipa, ko e ‘ōfefine ‘o ‘Aia: pea ne folofola kia ‘Āpina, Ko e hā kuo ke ‘alu ai ki he sinifu ‘a ‘eku tamai?"
    },
    {
      "verse": 8,
      "text": "Pea ‘ita ‘aupito ‘a ‘Āpina ‘i he lea pehē ‘a ‘Isiposeti, ‘o ne pehē, He ko e ‘ulu‘i kulī au ‘i he fa‘ahi ‘a Siuta? Ko e ‘aho ni ‘oku ou fai ‘ofa ki he fale ‘o ho‘o ‘eiki ko Saula, ki hono kāinga, mo hono kau fe‘iloaki, pea kuo ‘ikai te u tuku ange koā ki he nima ‘o Tēvita, ka neongo ia ka ‘oku ke lau au he ‘aho ni ko e kovi, koe‘uhi ko e fefine ni."
    },
    {
      "verse": 9,
      "text": "‘Ilo ‘e ‘Āpina ‘o lahi hake, ‘o kapau ‘e ‘ikai te u fai kia Tēvita, ‘o hangē ko e fuakava ‘a e ‘Eiki kiate ia;"
    },
    {
      "verse": 10,
      "text": "ke hiki ‘a e pule‘anga mei he fale ‘o Saula, ‘o fokotu‘u ‘a e taloni ‘o Tēvita ke pule ki ‘Isileli mo Siuta, mei Tani ki Peasipa."
    },
    {
      "verse": 11,
      "text": "Pea na‘e ‘ikai te ne lava ha‘ane toe tali kia ‘Āpina, ko ‘ene manavahē kiate ia."
    },
    {
      "verse": 12,
      "text": "Pea kouna atu ‘e ‘Āpina ha kau talafekau kia Tēvita, ke fakafofonga kiate ia, ke nau lea ‘o pehē, ‘Oku ‘o hai ‘a e fonua? pea ke nau pehē, Ta talite mu‘a, pea ko au eni te u kau mo koe, ke fakafoki ‘a ‘Isileli kātoa kiate koe."
    },
    {
      "verse": 13,
      "text": "Pea ne tali, ‘Oku lelei; te u fai talite mo koe; ka ko e me‘a ‘e taha ‘oku ou ‘eke atu kiate koe, ‘a ‘eni, ‘e ‘ikai te ke sio ki hoku mata, ‘oka ‘ikai te ke tomu‘a ‘omi ‘a Maikale ko e ‘ōfefine ‘o Saula, ‘i ho‘o ha‘u ke ta fe‘iloaki."
    },
    {
      "verse": 14,
      "text": "Pea fekau atu ‘e Tēvita ha tu‘unga me‘a kia ‘Isiposeti ko e foha ‘o Saula, ke fakahā, ‘o pehē, Tuku mai hoku uaifi ko Maikale, ‘a ia na‘a ku polo‘i kiate au ‘aki ‘a e teau‘i kili‘i ‘ao ‘o e kau Filisitia."
    },
    {
      "verse": 15,
      "text": "Pea ‘alu ‘a e fekau ‘a ‘Isiposeti, ‘o ‘omi ‘a e fefine mei hono husepāniti, ‘io, meia Palatieli ko e foha ‘o Laisi."
    },
    {
      "verse": 16,
      "text": "Pea omi mo ia hono husepāniti, ‘o ne muimui tangi pē ‘o a‘u ki Pahulimi. Pea toki pehē ‘e ‘Āpina kiate ia, Foki atu: pea ne foki."
    },
    {
      "verse": 17,
      "text": "Pea fanafana ‘a ‘Āpina ki he kau mātu‘a ‘Isileli, ‘o pehē, ‘I he taimi mu‘a na‘a mou feinga ke tu‘i ‘a Tēvita kiate kimoutolu:"
    },
    {
      "verse": 18,
      "text": "pea ko eni mou fai ia; he kuo folofola ‘a Sihova ‘ia Tēvita, ‘o pehē, ‘I he nima ‘o ‘eku tamaio‘eiki ko Tēvita te u fakahaofi hoku kakai ‘Isileli mei he nima ‘o e kau Filisitia, mo honau ngaahi fili fua pē."
    },
    {
      "verse": 19,
      "text": "Pea lea foki ‘a ‘Āpina ki ha‘a Penisimani: pea ne ‘alu foki ke ‘a‘au kia Tēvita ‘i Hepeloni ‘a e ngaahi me‘a ‘oku loto ki ai ‘a ‘Isileli, mo e fale kotoa ‘o Penisimani."
    },
    {
      "verse": 20,
      "text": "Ko ia na‘e ha‘u ‘a ‘Āpina ki Hepeloni kia Tēvita, ‘o ne ha‘u mo ia ha kau tangata ‘e toko uofulu. Pea fai ‘e Tēvita ha kātoanga kia ‘Āpina mo e kau tangata na‘e ‘iate ia."
    },
    {
      "verse": 21,
      "text": "Pea pehē ‘e ‘Āpina kia Tēvita, ko ‘eku tu‘u eni ke ‘alu, ka u tānaki ‘a ‘Isileli kātoa ki he ‘afio ‘a e tu‘i, ke nau fai kovinānite mo koe, ka ke tu‘i ki he me‘a kotoa ‘oku holi ki ai ho loto. Pea tuku ‘e Tēvita ‘a ‘Āpina ke ‘alu; pea ne ‘alu melino."
    },
    {
      "verse": 22,
      "text": "Pea ‘iloange na‘e ha‘u ‘a e kau tamaio‘eiki ‘a Tēvita mo Sioape mei ha‘anau tau takataka, pea nau ha‘u mo kinautolu ha vete lahi: ka kuo ‘ikai ‘ia Tēvita ‘a ‘Āpina ‘i Hepeloni; he kuo ne tuku ia ke ‘alu, pea kuo ne ‘alu melino."
    },
    {
      "verse": 23,
      "text": "Pea ‘i he ha‘u ‘a Sioape mo e fu‘u kongakau na‘e ‘iate ia, na‘a nau tala kia Sioape, ‘o pehē, Na‘e ha‘u ‘a ‘Āpina foha ‘o Nā ki he tu‘i, pea ne tuku atu ia, pea kuo ne ‘alu melino."
    },
    {
      "verse": 24,
      "text": "Pea hū atu ‘a Sioape ki he tu‘i, ‘o ne fakatau folofola ki ai, Ko e hā kuo ke fai? tā na‘e ha‘u ‘a ‘Āpina kiate koe: ko e hā kuo ke tukuange pehē ai ke ne ‘alu ‘aupito?"
    },
    {
      "verse": 25,
      "text": "‘Oku ke ‘ilo ‘a ‘Āpina foha ‘o Nā, na‘a ne ha‘u pē ke fiemua‘i koe, pea ke ‘ilo ki ho‘o ‘alu atu mo ho‘o hū mai, pea ke ‘ilo ‘a e me‘a kotoa ‘oku ke fai."
    },
    {
      "verse": 26,
      "text": "Pea ‘i he hū kitu‘a ‘a Sioape meia Tēvita, na‘a ne fekau atu ha tu‘unga me‘a ke tuli kia ‘Āpina, pea nau ma‘u ia fe‘unga mo e lepa ‘i Sila, ‘o fakafoki mai: ka na‘e ‘ikai ‘ilo ki ai ‘e Tēvita."
    },
    {
      "verse": 27,
      "text": "Pea ‘i he foki ‘a ‘Āpina ki Hepeloni, na‘e fakaafe ia ‘e Sioape ki he leke ‘o e matanikolo, ke alea tokua fakaekinaua, ‘o ne tui‘i ia ‘i hono kete, koe‘uhi ko e toto ‘o ‘Asaeli ko hono tehina."
    },
    {
      "verse": 28,
      "text": "Pea ‘i he fanongo ki ai ‘e Tēvita ki mui, na‘a ne pehē, ‘Oku ou ‘atā au mo hoku pule‘anga ‘i he ‘ao ‘o Sihova ‘o ta‘engata mei he toto ‘o ‘Āpina ko e foha ‘o Nā."
    },
    {
      "verse": 29,
      "text": "Ke tō ia ki he tumu‘aki ‘o Sioape, pea ki he fale kotoa ‘o ‘ene tamai; ke ‘oua na‘a hala ‘i he fale ‘o Sioape ha taha ‘oku ‘au, pe ha kilia, pe ha heke, pe ha mate tāmate‘i, pe ha masiva me‘akai."
    },
    {
      "verse": 30,
      "text": "Ko ia, na‘e fakapoongi ‘a ‘Āpina ‘e Sioape mo hono tehina ko ‘Apisai, koe‘uhi ko ‘ene tāmate‘i hona tehina ‘i Kipione ‘i he tau."
    },
    {
      "verse": 31,
      "text": "Pea lea ‘a Tēvita kia Sioape, mo e kakai kotoa na‘e ‘iate ia, Mou hae hifo homou kofu, ‘o no‘o tauanga‘a, mo tangi fetuki, ‘o mu‘omu‘a ‘ia ‘Āpina. Pea ko Kingi Tēvita na‘a ne muimui ki he fata."
    },
    {
      "verse": 32,
      "text": "Pea nau tanu ‘a ‘Āpina ‘i Hepeloni: pea hanga ‘e he tu‘i, ‘o fai ‘ene fu‘u fākafoa ‘i he fa‘itoka ‘o ‘Āpina: pea tangi mo e kakai kotoa."
    },
    {
      "verse": 33,
      "text": "Pea fai ‘e he tu‘i ‘a e tangilāulau ‘o ‘Āpina, ‘o pehē, Ko e pehē ke mate ‘a ‘Āpina ‘i he mate‘anga ‘o e vale?"
    },
    {
      "verse": 34,
      "text": "Hono kafai ho nima ē, Pe ‘ai ukamea ki ho va‘e? Hangē ha tō ‘i he ‘ao he kakai pau‘u, Na‘e pehē ho‘o tō ‘a‘au. Pea toe pā mai ‘a e tangi ‘a e kakai kotoa ‘iate ia."
    },
    {
      "verse": 35,
      "text": "Pea ha‘u ‘a e kakai kotoa ke fai ha feitokoni kia Tēvita kei ‘aho; ka ka fuakava ‘a Tēvita, ‘o pehē, ‘Ilo ‘e au ‘o lahi hake, ‘o kapau te u mama ha mā, pe ha me‘akai kehe, te‘eki tō ‘a e la‘ā."
    },
    {
      "verse": 36,
      "text": "Pea tokanga‘i ia ‘e he kakai kotoa ‘o nau lelei‘ia ai; seuke, na‘a nau lelei‘ia ‘i he me‘a kotoa na‘e fai ‘e he tu‘i."
    },
    {
      "verse": 37,
      "text": "Ko ia, na‘e mahino ki he kakai, mo ‘Isileli kātoa, ‘i he ‘aho ko ia, na‘e ‘ikai kau ‘a e tu‘i ‘i he tāmate‘i ‘o ‘Āpina foha ‘o Nā."
    },
    {
      "verse": 38,
      "text": "Pea me‘a ‘a e tu‘i ki he‘ene kau tamaio‘eiki, ‘Oku mou ‘ilo koā kuo tō he ‘aho ni ha ‘eiki mo ha tangata lahi?"
    },
    {
      "verse": 39,
      "text": "Pea ko au ‘oku ou vaivai he ‘aho ni neongo ko e tu‘i fakanofo; pea ‘oku faingata‘a fau kiate au ‘a e tu‘unga me‘a ni ko e fānau ‘a Seluvaia: ke totongi ‘e he ‘Eiki ki he tangata faikovi ‘o taau mo ‘ene kovi."
    }
  ],
  "timestamp": "2025-08-08T15:54:36.864516"
}