{
  "book": "1CH",
  "book_name": "1 Chronicles",
  "chapter": 11,
  "version_id": 1307,
  "url": "https://www.bible.com/bible/1307/1CH.11",
  "verses": [
    {
      "verse": 1,
      "text": "PEA fakataha ‘a ‘Isileli kātoa kia Tēvita ki Hepeloni, ‘o nau fakatau folofola, ‘o pehē, ‘Eni, ko ho hui mo kakano ‘a kimautolu."
    },
    {
      "verse": 2,
      "text": "Na‘a mo e taimi mu‘a, ‘io, ‘a e taimi na‘e pule ai ‘a Saula, ko koe na‘e taki atu mo taki mai ‘a ha‘a ‘Isileli; pea na‘e folofola kiate koe ‘e Sihova ko ho ‘Otua, Ko koe te ke tauhi hoku kakai ‘Isileli, ‘io, ko koe te ke ‘eiki ki hoku kakai ‘Isileli."
    },
    {
      "verse": 3,
      "text": "Ko ia na‘e ha‘u ‘a e kau mātu‘a kotoa pē ‘o ‘Isileli ki he tu‘i ki Hepeloni; pea na‘e fai kovinānite mo kinautolu ‘e Tēvita ‘i Hepeloni ‘i he ‘ao ‘o e ‘Eiki; pea nau fakanofo ‘a Tēvita ke Tu‘i ‘Isileli, ‘o hangē ko e folofola ‘a Sihova ‘ia Sāmiuela."
    },
    {
      "verse": 4,
      "text": "Pea ‘alu ‘a Tēvita mo ‘Isileli kātoa ki Selusalema (ko Siepusi ia); pea na‘e ‘i ai ‘a e kau Siepusi na‘e nofo‘i ‘a e fonua."
    },
    {
      "verse": 5,
      "text": "Pea lea kia Tēvita ‘a e nofo Siepusi, ‘E ‘ikai te ke ha‘u ki heni. Ka na‘e hamu pē ‘e Tēvita ‘a e talitau‘anga ko Saione (‘a ia kuo Kolo-‘o-Tēvita)."
    },
    {
      "verse": 6,
      "text": "Pea folofola ‘a Tēvita, Ko ia te ne tā ‘a e ‘uluafi ‘o e kau Siepusi te ne ‘uluaki mo ‘eikitau. Pea mu‘omu‘a hake ‘a Sioape ko e tama ‘a Seluvaia, ‘o ne hoko ko e ‘uluaki."
    },
    {
      "verse": 7,
      "text": "Pea nofo ‘a Tēvita ‘i he talitau‘anga, ‘a ē ā na‘a nau ui ai ko Kolo-‘o-Tēvita."
    },
    {
      "verse": 8,
      "text": "Pea ne langa ‘a e kolo ‘o takatakai, ‘o kamata mei Milo, ‘o fai takai; pea monomono ‘e Sioape hono toe ‘o e kolo."
    },
    {
      "verse": 9,
      "text": "Pea fakautuutu ai pē ‘a e mālohi ‘o Tēvita; he na‘e kau mo ia ‘a Sihova Sāpaoti."
    },
    {
      "verse": 10,
      "text": "Pea ko eni ‘a e kau tu‘ukimu‘a ‘i he kau helo ‘a Tēvita, ‘a kinautolu na‘e pukepuke hono hau, ‘o kau mo ‘Isileli kātoa ‘i he fakanofo ke tu‘i hangē ko e folofola ‘a Sihova ‘i ‘Isileli."
    },
    {
      "verse": 11,
      "text": "Pea ko eni ‘a e lau ‘o e kau helo na‘e ‘ia Tēvita, ko ‘Iasopeami ko e hako ‘o e Hakamoni, ko e ‘ulu ia ‘o e Kau Tolungofulu; na‘a ne ‘ohofi ‘aki hono tao ha toko tolungeau fakataha, ‘o tāmate‘i kotoa."
    },
    {
      "verse": 12,
      "text": "Pea hoko mo ia ‘a ‘Eliesa foha ‘o Toto, ko e ha‘a ‘Ahoa‘a, ko e taha ia ‘i he Tolu‘i Helo."
    },
    {
      "verse": 13,
      "text": "Na‘a ne ‘ia Tēvita ‘i Fesitami, pea kuo fakatefua ki ai ha kau Filisitia ke tau, pea na‘e ai ha konga vao na‘e ‘akau ‘aki pē ‘a e pa‘ale, pea na‘e feholaki ‘a e kakai mei he ‘ao ‘o e kau Filisitia."
    },
    {
      "verse": 14,
      "text": "Pea nau fakama‘u hifo mei he loto konga vao, ‘o nau fakahaofia, ‘o te‘ia ‘a e kau Filisitia; pea na‘e fai ‘e Sihova ha fakamo‘ui lahi."
    },
    {
      "verse": 15,
      "text": "Pea ‘alu hifo ha toko tolu ‘i he Tolungofulu‘i Kapiteni ki he maka tu‘u kia Tēvita, ki he ‘Ana ‘Atulami; pea ko e kau Filisitia e na‘e ‘apitanga ‘i he lautoka ‘o Lefaimi."
    },
    {
      "verse": 16,
      "text": "Pea ko e taimi ko ia na‘e ‘i he talitau‘anga ‘a Tēvita, pea ko e le‘o ‘o e kau Filisitia na‘e ‘i Pētelihema."
    },
    {
      "verse": 17,
      "text": "Pea holi ‘a Tēvita, ‘o ne pehē, Taumaiā ke ‘omi hoku inu mei he vaikeli ‘o Pētelihema, ‘a ia ‘i he matanikolo!"
    },
    {
      "verse": 18,
      "text": "Pea fakapuke ‘a e toko tolu ‘i he tau Filisitia, pea nau touvai mei he vaikeli ‘i Pētelihema, ‘a ia ‘i he matanikolo, ‘o nau fetuku ‘o ‘ave kia Tēvita: ka ka ‘ikai loto ‘a Tēvita ke inu, ‘o ne hua‘i ia kia Sihova,"
    },
    {
      "verse": 19,
      "text": "‘o ne pehē, Ko e ‘Otua ē ha‘aku fai pehē! Ka u inu koā ‘a e toto ‘o e tu‘unga tangata ni na‘e ‘alu ‘aki ‘enau mo‘ui? he ko ‘enau mo‘ui na‘e ‘omi ‘aki. Ko ia na‘e ‘ikai te ne loto ke inu ia. Ko e ngaahi me‘a ia na‘e fai ‘e he Tolu‘i Helo."
    },
    {
      "verse": 20,
      "text": "Pea ko ‘Apisai ko e tokoua ‘o Sioape ko e ‘ulu ia ‘o e Toko Tolu: he na‘a ne ‘ohofia ‘aki hono tao ha toko tolungeau, ‘o tāmate‘i, pea na‘e tu‘u hono hingoa ‘i he Toko Tolu."
    },
    {
      "verse": 21,
      "text": "‘I he Toko Tolu ko ia na‘a ne ongoongo ange ‘i he toko ua, ‘o ne hoko ko honau kapiteni; ka na‘e ‘ikai te ne a‘u ki he Toko Tolu ko ē."
    },
    {
      "verse": 22,
      "text": "Ko Penaia foha ‘o Sihoiata, ko e hako ia ‘o ha tangata to‘a ‘o Kapesili: kuo fai me‘a lalahi ia. Na‘e taa‘i ‘e ia ‘a e ongo loto fakalaione ‘o Moape: kae‘uma‘ā na‘a ne ‘alu hifo ‘o taa‘i ha laione ‘i ha lepa ‘i ha ‘aho na‘e sinou."
    },
    {
      "verse": 23,
      "text": "Ko ia foki na‘a ne taa‘i ‘a e motu‘a ‘Isipite, ko e tangata kafaofa, ko e kiupite ‘e nima hono mā‘olunga. Pea na‘e to‘o ‘e he ‘Isipite ha fu‘u tao hangē ko e ‘akau ‘a e tangata lalanga; ka ka ‘alu hifo ia ki ai ‘aki ha tokotoko pē, ‘o ne heu‘i ‘a e tao mei he nima ‘o e ‘Isipite, ‘o ne tāmate‘i ia ‘aki hono tao ‘o‘ona."
    },
    {
      "verse": 24,
      "text": "Ko e ngaahi me‘a ia na‘e fai ‘e Penaia foha ‘o Sihoiata, pea na‘e tu‘u hono hingoa ‘i he Tolu‘i Helo."
    },
    {
      "verse": 25,
      "text": "Tokua na‘a ne ongoongo ange ‘i he Kau Tolungofulu, ka na‘e ‘ikai te ne a‘u ki he Tolu ko ē: pea na‘e fakanofo ia ‘e Tēvita ke pule ki he Fakataha Tokoni."
    },
    {
      "verse": 26,
      "text": "Pea ko e kau helo ‘o e ngaahi kongakau; ko ‘Asaeli ko e tokoua ‘o Sioape, ko ‘Elanani foha ‘o Toto mei Pētelihema;"
    },
    {
      "verse": 27,
      "text": "ko Sāmoti ko e Hāloli, ko Hēlesi ko e Pēloni;"
    },
    {
      "verse": 28,
      "text": "ko ‘Ila foha ‘o ‘Īkesi ko e Tekoa, ko ‘Apiesa ko e ‘Anatoti;"
    },
    {
      "verse": 29,
      "text": "ko Sipekai ko e Husa, ko ‘Īlai ko e ‘Ahoa‘a;"
    },
    {
      "verse": 30,
      "text": "ko Mahalai ko e Nētofa, ko Hēleti foha ‘o Pā‘ana ko e Nētofa;"
    },
    {
      "verse": 31,
      "text": "ko ‘Ītai foha ‘o Lipai mei Kipea-ha‘a-Penisimani, ko Penaia ko e Pilatoni;"
    },
    {
      "verse": 32,
      "text": "ko Hūlai mei he ngaahi tele‘a ‘o Kaasi, ko ‘Apieli ko e ‘Alapā;"
    },
    {
      "verse": 33,
      "text": "ko ‘Asimaueta ko e Pahulimi, ko ‘Elihapa ko e Sa‘aliponi;"
    },
    {
      "verse": 34,
      "text": "ko e hako ‘o Hāsemi ko Kīsoni, ko Sionatane foha ‘o Sake ko e Hālali;"
    },
    {
      "verse": 35,
      "text": "ko ‘Ahiami foha ‘o Sākali ko e Hālali, ko ‘Elifali foha ‘o Ua;"
    },
    {
      "verse": 36,
      "text": "ko Hēfeli ko e Mēkela, ko ‘Āhaia ko e Pēloni;"
    },
    {
      "verse": 37,
      "text": "ko Hēselo ko e Kāmeli, ko Na‘alai foha ‘o ‘Esipai;"
    },
    {
      "verse": 38,
      "text": "ko Sioeli tokoua ‘o Nētane, ko Mipehali foha ‘o Hākeli;"
    },
    {
      "verse": 39,
      "text": "ko Sēleki ko e ‘Āmoni, ko Nahalai ko e Piheloti, ko e fua mahafu ‘a Sioape ko e tama ‘a Seluvaia;"
    },
    {
      "verse": 40,
      "text": "ko ‘Ila ko e Sēteli, ko Kālepi ko e Sēteli;"
    },
    {
      "verse": 41,
      "text": "ko ‘Ūlaia ko e Heti, ko Sāpati foha ‘o A‘alai;"
    },
    {
      "verse": 42,
      "text": "ko ‘Ātina foha ‘o Sisa ko e ha‘a Lūpeni, ko ha ‘eiki ‘o Lūpeni, pea na‘e ‘iate ia ha toko tolungofulu;"
    },
    {
      "verse": 43,
      "text": "ko Hānani foha ‘o Mā‘aka, mo Siosafate ko e Mēteni;"
    },
    {
      "verse": 44,
      "text": "ko ‘Ūsaia ko e ‘Asiteloti, ko Sama mo Sieli ko e hako ‘o Hōtame ko e ‘Aloeli;"
    },
    {
      "verse": 45,
      "text": "ko ‘Itieli foha ‘o Sīmeli, mo ‘Ioha ko hono tokoua ko e Tisi;"
    },
    {
      "verse": 46,
      "text": "ko ‘Eliela ko e Māhavi, mo ‘Ilipai, mo Siosavaia, ko e hako ‘o ‘Elinaami, mo ‘Ītema ko e Moape;"
    },
    {
      "verse": 47,
      "text": "ko ‘Eliela, mo ‘Ia‘asieli ko e Mēsopa."
    }
  ],
  "timestamp": "2025-08-08T15:54:53.288413"
}