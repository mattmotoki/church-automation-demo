{
  "book": "GEN",
  "book_name": "Genesis",
  "chapter": 10,
  "version_id": 1307,
  "url": "https://www.bible.com/bible/1307/GEN.10",
  "verses": [
    {
      "verse": 1,
      "text": "KO E tohi eni ‘o e hako ‘o ha‘a Noa. Ko Semi, Hami, pea mo Sēfeti: pea na‘e tupu ha fānau kiate kinautolu hili ‘a e Lōmaki."
    },
    {
      "verse": 2,
      "text": "Ko e hako ‘o Sēfeti; ko Kōmela, mo Mēkoki, mo Mātai, mo ‘Iavana, mo Tūpale, mo Mēseke, mo Tīlasa."
    },
    {
      "verse": 3,
      "text": "Pea ko e hako ‘o Kōmela; ko ‘Asikinasa, mo Līfata, mo Toka‘ama."
    },
    {
      "verse": 4,
      "text": "Pea ko e hako ‘o ‘Iavana; ko ‘Ēlisa, mo Ta‘asisi, ‘a e Kītimi, mo e Totanimi."
    },
    {
      "verse": 5,
      "text": "Ko kinautolu ia na‘e vahevahe fakafonua ki ai ‘a e ngaahi motu Senitaile, ‘o nau movete ko e ngaahi kakai, ‘o fakatatau ki he lea mo e fa‘ahinga."
    },
    {
      "verse": 6,
      "text": "Pea ko e hako ‘o Hami; ko Kusa, mo Misilemi, mo Futi, mo Kēnani."
    },
    {
      "verse": 7,
      "text": "Pea ko e hako ‘o Kusa; ko Sapa, mo Havila, mo Sāpeta, mo Lā‘ama, mo Sapeteka: pea ko e hako ‘o Lā‘ama ko Sipa mo Tētani."
    },
    {
      "verse": 8,
      "text": "Pea ko Kusa ko e tupu‘anga ‘o Nimilote. Pea faka‘a‘au ‘a e tokotaha ko ia ‘o hoko ko e to‘a ‘o e fonua."
    },
    {
      "verse": 9,
      "text": "Ko e fu‘u to‘a ia ‘i he tulimanu ‘o toka‘i ‘e Sihova: ‘ā ē ‘oku fakatokotokanaki ‘aki ‘o pehē, Hangē tofu pē ko Nimilote ko e fu‘u to‘a ‘i he tulimanu ne toka‘i ‘e Sihova."
    },
    {
      "verse": 10,
      "text": "Pea ko e kamata‘anga ‘o hono pule‘anga ko Pēpeli, mo ‘Ēleke, ‘Akatai, mo Kāline, ‘a ia ‘oku tu‘u ‘i he fonua ko Saina."
    },
    {
      "verse": 11,
      "text": "Pea ne ‘alu atu mei he fonua ko ia ki ‘Āsilia, ‘o ne langa ai ‘a Ninive, mo Leopote-‘Ili, mo Kala;"
    },
    {
      "verse": 12,
      "text": "ko Lēseni foki ‘i he vaha‘a ‘o Nīnive mo Kala. Ko eni ia ‘a e fu‘u kolo."
    },
    {
      "verse": 13,
      "text": "Pea ko Misilemi ko e tupu‘anga ‘o e kau Luti, mo e kau ‘Ānami, mo e kau Lēhapi, mo kau Nafituhi;"
    },
    {
      "verse": 14,
      "text": "kae‘uma‘ā ‘a e kau Patelusi, mo e kau Kaseluhi (‘a ia na‘e ‘alu atu mei ai ‘a e kau Filisitia), mo e kau Kafitoli."
    },
    {
      "verse": 15,
      "text": "Pea ko Kēnani ko e tupu‘anga ‘o Saitoni, ‘a ia ko hono ‘uluaki, pea mo Heti;"
    },
    {
      "verse": 16,
      "text": "kae‘uma‘ā ‘a e ha‘a Siepusi, mo e ha‘a ‘Āmoli, mo e ha‘a Keakesa;"
    },
    {
      "verse": 17,
      "text": "kae‘uma‘ā ‘a e ha‘a Hevi, mo e ha‘a ‘Ālaka, mo e ha‘a Sini;"
    },
    {
      "verse": 18,
      "text": "kae‘uma‘ā ‘a e ha‘a ‘Āvati, mo e ha‘a Sīmali, mo e ha‘a Hēmati; pea hili ia na‘e mofele atu ‘a e ngaahi matakali ‘o ha‘a Kēnani."
    },
    {
      "verse": 19,
      "text": "Pea ko e fonua ‘o e fa‘ahinga Kēnani na‘e kamata mei Saitoni; pea ‘i he fou fakapehē atu ki he feitu‘u ‘o Kela na‘e ngata mei Kesa; pea ‘i he fou fakapehē ange ki he feitu‘u ‘o Sōtoma mo Komola mo ‘Ātima mo Sipoimi na‘e ngata mei Lasa."
    },
    {
      "verse": 20,
      "text": "Ko eni ia ‘a e hako ‘o Hami, ‘a ‘enau tupu fakaefa‘ahinga mo fakaelea, pea mo honau ngaahi fonua mo honau ngaahi pule‘anga."
    },
    {
      "verse": 21,
      "text": "Na‘e ai ha hako ‘o Semi foki, ‘a ia ko e tupu‘anga ia ‘o e ngaahi ha‘a Hepelū kotoa pē, pea ko e tehina foki ‘o Sēfeti."
    },
    {
      "verse": 22,
      "text": "Ko e hako ‘o Semi; ko ‘Īlami, mo ‘Āsilia, mo ‘Afakisate, mo Luti, mo ‘Ālame."
    },
    {
      "verse": 23,
      "text": "Pea ko e hako ‘o ‘Ālame; ko ‘Usa, mo Hule, mo Kēteli, mo Masi."
    },
    {
      "verse": 24,
      "text": "Pea ko ‘Afakisate ko e tamai ‘a Sala, pea ko Sala ko e tamai ‘a Hepelū."
    },
    {
      "verse": 25,
      "text": "Pea tupu kia Hepelū ha ongo foha ‘e toko ua; ko e hingoa ‘o e ‘uluaki ko Pēleki [ko Vahevahe]; he ‘i hono kuonga na‘e vahevahe ai ‘a e fonua; pea ko e hingoa ‘o hono tehina ko Siokatame."
    },
    {
      "verse": 26,
      "text": "Pea ko Siokatame ko e tupu‘anga ‘o ‘Alimotate, mo Sālefi, mo Hata‘amaueta, mo Siala;"
    },
    {
      "verse": 27,
      "text": "kae‘uma‘ā ‘a Hatolami, mo ‘Ūsali, mo Tīkela;"
    },
    {
      "verse": 28,
      "text": "kae‘uma‘ā ‘a ‘Ōpale, mo ‘Apimaeli, mo Sipa;"
    },
    {
      "verse": 29,
      "text": "kae‘uma‘ā ‘a ‘Ōfeli, mo Havila, mo Siopapi: ko e hako eni kotoa pē ‘o Siokatame."
    },
    {
      "verse": 30,
      "text": "Pea ko honau nofo‘anga na‘e kamata mei Mesa, ‘o fou fakapehē atu ki Sēfala, ko ha mo‘unga ‘i Hahake."
    },
    {
      "verse": 31,
      "text": "Ko eni ia ‘a e hako ‘o Semi, ‘enau tupu fakaefa‘ahinga mo fakaelea, ko honau ngaahi fonua, mo ‘enau hoko ko e ngaahi pule‘anga."
    },
    {
      "verse": 32,
      "text": "Ko eni ia ‘a e ngaahi fa‘ahinga ‘o e hako ‘o Noa, ko e fakamatala ki he‘enau tupu mo ‘enau nofo ko e ngaahi pule‘anga: pea na‘e fai ki ai ‘a e vahevahe ‘o e kakai ‘i he fonua hili ‘a e Lōmaki."
    }
  ],
  "timestamp": "2025-08-08T15:53:44.473559"
}