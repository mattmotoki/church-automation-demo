{
  "book": "JDG",
  "book_name": "Judges",
  "chapter": 17,
  "version_id": 1307,
  "url": "https://www.bible.com/bible/1307/JDG.17",
  "verses": [
    {
      "verse": 1,
      "text": "PEA na‘e ai ha tangata na‘e kau ki Mo‘unga ‘Ifalemi, ko Maika hono hingoa."
    },
    {
      "verse": 2,
      "text": "Pea pehē ‘e ia ki he‘ene fa‘ē, Ko e siliva ‘e taha afe mā teau na‘e mole meiate koe, pea ke lea tuki ai, pea ke toe tutuki‘i ka u fanongo, vakai ‘oku ‘iate au ‘a e siliva ko ia; ko au na‘a ku to‘o. Pea tali ‘e he‘ene fa‘ē, Ke monū‘ia mai ‘eku tama meia Sihova!"
    },
    {
      "verse": 3,
      "text": "Pea ne fakafoki ‘a e taha afe mā teau‘i siliva ki he‘ene fa‘ē; pea pehē ‘e he‘ene fa‘ē, ‘Oku ou mātu‘aki fakatāpui ‘a e siliva ni kia Sihova mei hoku nima ki he‘eku tama, ke ngaohi ‘aki ha ‘īmisi mo ha fakatātā ukamea: ko ia te u fakafoki ia kiate koe."
    },
    {
      "verse": 4,
      "text": "Ka ka fakafoki ‘e ia ‘a e siliva ki he‘ene fa‘ē, pea to‘o ‘e he fefine ha uangeau‘i siliva, ‘o ne ‘atu ki he tufunga, pea ne ngaohi ‘aki ha ‘īmisi mo ha fakatātā ukamea: pea na‘e tuku ia ‘i he fale ‘o Maika."
    },
    {
      "verse": 5,
      "text": "Pea ko e tangata ko Maika na‘e ai hano fale ‘otua, pea ne ngaohi ha ‘ēfoti, moni telāfimi, pea ne fakatāpui ha taha ‘i he‘ene fānau tangata, ‘a ia na‘e nofo mai ko hono taula."
    },
    {
      "verse": 6,
      "text": "Ko e taimi ko ia na‘e ‘ikai ha tu‘i ‘i ‘Isileli; na‘e takitaha fai hono loto."
    },
    {
      "verse": 7,
      "text": "Pea na‘e ‘i ai ha talavou mei Pētelihema-Siuta (na‘a ne nofo mo ha‘a Siuta, ka ko e Līvai, pea ne ‘āunofo ‘i he potu ko ia)."
    },
    {
      "verse": 8,
      "text": "Pea hiki ‘a e tangata mei he kolo ko ē, ‘a Pētelihema-Siuta, ke kumi nofo‘anga; pea ne a‘u ki Mo‘unga-‘Ifalemi ki he fale ‘o Maika ‘i he‘ene fononga."
    },
    {
      "verse": 9,
      "text": "Pea lea kiate ia ‘e Maika, Ko ho‘o ha‘u mei fē? Pea ne tali ange, Ko e Līvai au mei Pētelihema Siuta, pea ko ‘eku ‘alu ke ‘āunofo ‘i he potu te nau tali au."
    },
    {
      "verse": 10,
      "text": "Pea pehē kiate ia ‘e Maika, Ta nonofo, pea ke hoko ko ha tamai mo taula‘eiki kiate au; pea te u ‘atu ha‘o hongofulu‘i siliva ki he ta‘u, mo ha tangata–kotoa, mo ha‘o kai, pea hū ‘a e Līvai."
    },
    {
      "verse": 11,
      "text": "Pea loto lelei ‘a e Līvai ke nofo ki he tangata; pea hangē ‘a e talavou ko ha taha ‘i hono ngaahi foha."
    },
    {
      "verse": 12,
      "text": "Pea na‘e fakanofo ‘e Maika ‘a e Līvai; pea na‘e hoko ‘a e talavou ko hono taula‘eiki, ‘o ne nofo ‘i he fale ‘o Maika."
    },
    {
      "verse": 13,
      "text": "Pea pehē ‘e Maika, Kuo u ‘ilo pau eni ‘e ‘ofa ‘a Sihova kiate au, he kuo u ma‘u ha Līvai mooku taula‘eiki."
    }
  ],
  "timestamp": "2025-08-08T15:54:26.343707"
}