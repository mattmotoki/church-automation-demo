{
  "book": "PSA",
  "book_name": "Psalms",
  "chapter": 48,
  "version_id": 1307,
  "url": "https://www.bible.com/bible/1307/PSA.48",
  "verses": [
    {
      "verse": 1,
      "text": "‘OKU lahi ‘a Sihova, pea ke lahi hono fakamālō‘ia, ‘I he kolo ‘o hotau ‘Otua, ‘i hono mo‘unga tāpuhā."
    },
    {
      "verse": 2,
      "text": "‘A Mo‘unga Saione, faka‘ofo‘ofa ‘ene fotu na! Fakaholomamata‘anga ‘o māmani kātoa! Si‘i tuliki tokelau, Si‘i kolo ‘o e Tu‘i Levu!"
    },
    {
      "verse": 3,
      "text": "Ko e ‘Otua ‘i hono ngaahi palasi ‘o‘ona Kuo hā mai ko e fu‘u taua."
    },
    {
      "verse": 4,
      "text": "He vakai na‘e fetautaulaki mai ‘a e ngaahi tu‘i na, Na‘a nau laka mai fakataha."
    },
    {
      "verse": 5,
      "text": "‘Ē, ‘oku nau sio ki ai, pea nau tu‘u leva; ‘Oku nau ‘ohovale, ‘oku nau mo‘utāfu‘ua."
    },
    {
      "verse": 6,
      "text": "Kuo puke kinautolu ai ‘i he tete; Mo e holi hangē ha taha ke fā‘ele."
    },
    {
      "verse": 7,
      "text": "‘Oku ke laiki vaka Tāsisi ē, ‘Aki ‘a e matangi hahake."
    },
    {
      "verse": 8,
      "text": "Hangē ko ‘etau fanongo, kuo pehē ‘etau siofi ‘I he kolo ‘o Sihova Sāpaoti, ‘I he kolo ‘o hota ‘Otua ni: Tā ‘e fokotu‘u ia ‘e he ‘Otua, Ke tu‘u ma‘u ‘o ta‘engata. (Sila)"
    },
    {
      "verse": 9,
      "text": "Kuo mau fili lea ke fe‘unga Mo ho‘o ‘ofa, ‘e ‘Otua, ‘I he‘emau nofo ‘i ho fale tāpuhā."
    },
    {
      "verse": 10,
      "text": "Hangē ko ho huafa, ‘Elohimi, Ke pehē ho fakamālō‘ia, ‘O a‘u ki he ngata‘anga ‘o māmani: ‘Oku fonu ‘i he faitotonu ‘A ho nima to‘omata‘u."
    },
    {
      "verse": 11,
      "text": "‘A Mo‘unga Saione, fakafiefia, Hākahaka, kau ta‘ahine Siuta, Koe‘uhi ko e ngaahi fakamaau ‘a e ‘Afiona."
    },
    {
      "verse": 12,
      "text": "Foli ‘a Saione, ‘o fakatakamilo ‘a tu‘a: Lau hono ngaahi taua."
    },
    {
      "verse": 13,
      "text": "Ako ke ma‘u loto hono puke, Sio fakafo‘ime‘a ki hono ngaahi palasi ē; Koe‘uhi ke ke fakamatala faka‘āufuli; Ki ha to‘utangata ‘e hoko ‘amui."
    },
    {
      "verse": 14,
      "text": "He ko e anga ia ‘o ‘Elohimi ko hotau ‘Otua, ‘O lauikuonga pea ta‘engata: Te ne taki kitautolu ē Ke fehālaaki mo e mate."
    }
  ],
  "timestamp": "2025-08-08T15:55:28.864924"
}