{
  "book": "ECC",
  "book_name": "Ecclesiastes",
  "chapter": 11,
  "version_id": 1307,
  "url": "https://www.bible.com/bible/1307/ECC.11",
  "verses": [
    {
      "verse": 1,
      "text": "TUKU atu ho‘o me‘a tokoni ‘i he funga ‘o e loloto: He hili ‘a e ‘aho lahi te ke ‘ilo pē ki ai."
    },
    {
      "verse": 2,
      "text": "Vahe fitu ‘a e tofi‘a, ‘Isa, ke valu foki; He ‘oku ‘ikai te ke ‘ilo pe ko e hā ‘a e kovi ‘e hoko ki māmani."
    },
    {
      "verse": 3,
      "text": "Ka fonu ‘uha ‘a e ngaahi ‘ao, Te nau mahua ki he fonua: Pea ka hinga ha ‘akau ki he tonga, pe ki he tokelau; Ko e potu ‘oku hinga ki ai ‘a e ‘akau ‘e ‘i ai pē ia."
    },
    {
      "verse": 4,
      "text": "Ko ia ‘oku ne lama ai pē ‘a e matangi; ‘E ‘ikai te ne tō ta‘u: Pea ko ia ‘oku vakai ‘ao ma‘u pē, ‘E ‘ikai te ne utu hono ta‘u."
    },
    {
      "verse": 5,
      "text": "Hangē ko ho‘o ta‘e‘ilo pe ko e hā ‘a e ‘alunga ‘o e matangi, Tatau mo ho‘o ta‘e‘ilo ki he ‘alunga ‘o e ngaahi hui ‘I he fatu ‘o e fefine feitama; Pehē ‘oku ‘ikai te ke ‘ilo ‘a e ngāue ‘a ‘Elohimi, ‘A ia ‘oku ne fai ‘a e me‘a kotoa."
    },
    {
      "verse": 6,
      "text": "‘I he pongipongi, tō ho‘o tenga, Pea ‘i he efiafi ofi ‘a e po‘uli, ‘oua ‘e ta‘ofi ho nima; He ‘oku ‘ikai te ke ‘ilo pe ko e fē ‘e tu‘umālie, ‘a ē pe ko ē; pea na‘a fakatou lelei."
    },
    {
      "verse": 7,
      "text": "Pea ‘oku sai ‘a e maama pea ko e me‘a lelei ki he mata ke sio ki he la‘ā."
    },
    {
      "verse": 8,
      "text": "Seuke, kapau ‘e mo‘ui ‘a e tangata ‘o lahi ta‘u, ‘oku lelei ke ne fiefia ‘i hono kotoa, pea ke ne manatu ki he ngaahi ‘aho fakapo‘uli ka hoko mai; he ‘e lahi ia. Ko e kaha‘u ko e koto muna pē."
    }
  ],
  "timestamp": "2025-08-08T15:55:53.453627"
}