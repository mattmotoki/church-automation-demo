{
  "book": "PSA",
  "book_name": "Psalms",
  "chapter": 6,
  "version_id": 1307,
  "url": "https://www.bible.com/bible/1307/PSA.6",
  "verses": [
    {
      "verse": 1,
      "text": "‘EIKI, ‘oua te ke valoki au ‘i ho‘o ‘ita, Pea ‘oua te ke tautea au ‘i ho‘o fu‘u tuputāmaki na."
    },
    {
      "verse": 2,
      "text": "‘Ofa mai, ‘Eiki, he Kuo u vaivai: Sihova, faito‘o mai; he ‘oku ngatata hoku ngaahi hui."
    },
    {
      "verse": 3,
      "text": "‘Oku mātu‘aki tākatu‘u foki ‘eku mo‘ui ē: Ka ko koe, ‘Eiki, ‘afē?"
    },
    {
      "verse": 4,
      "text": "Foki mai, ‘Eiki, ‘o hamusi ‘eku mo‘ui: Fakamo‘ui au koe‘uhi ko ho‘o anga faka‘atu‘i."
    },
    {
      "verse": 5,
      "text": "He tala‘ehai ‘oku ‘i ai ha manatu kiate koe ‘i he mate: Ko hai ‘e fai ‘i Hētesi ha fakafeta‘i kiate koe?"
    },
    {
      "verse": 6,
      "text": "‘Oku ou ongosia ‘i he‘eku tauto‘e: Ko hoku mohenga ‘oku tētē ‘i he pō kotoa pē: ‘Oku ngaunu hoku tokoto‘anga ‘i hoku lo‘imata."
    },
    {
      "verse": 7,
      "text": "‘Oku ‘osi‘osi hoku fo‘i mata ‘i he hoha‘a: ‘Oku mātu‘aki luku ia ‘I he ngāue ‘a hoku fu‘u kau fakatanga."
    },
    {
      "verse": 8,
      "text": "Hiki meiate au, ‘a e kau faikovi: He kuo ongo‘i ‘e Sihova ‘a e le‘o ‘o ‘eku tangi."
    },
    {
      "verse": 9,
      "text": "Kuo ongo‘i ‘e Sihova ‘eku hū; ‘E tali ‘e Sihova ‘eku lotu."
    },
    {
      "verse": 10,
      "text": "‘E mā hoku ngaahi fili fua pē, ‘o nau mātu‘aki hoha‘a: Te nau foki atu, pea ‘iloange te nau mā."
    }
  ],
  "timestamp": "2025-08-08T15:55:22.483424"
}