{
  "book": "ISA",
  "book_name": "Isaiah",
  "chapter": 12,
  "version_id": 1307,
  "url": "https://www.bible.com/bible/1307/ISA.12",
  "verses": [
    {
      "verse": 1,
      "text": "PEA ko e taimi ko ia te ke pehē: ‘E Sihova, te u fakafeta‘i atu; He neongo na‘a ke tuputāmaki kiate au, Ka kuo lolou ho houhau, Pea ‘oku ke fakanonga ni au."
    },
    {
      "verse": 2,
      "text": "Vakai, ko hoku fakamo‘ui‘anga ‘a ‘Ela; Te u falala pē, ‘o ‘ikai te u manavahēa: He ko hoku mālohinga mo ‘eku ta‘anga ‘a IAA SIHOVA; Pea kuo ne hoko ko hoku fakamo‘ui‘anga."
    },
    {
      "verse": 3,
      "text": "Ko ia, ‘e fai mo e nēkeneka ho‘omou touvai; Mei he ngaahi matavai ‘o e fakamo‘ui."
    },
    {
      "verse": 4,
      "text": "‘Io, ko e taimi ko ia te mou pehē, Mou fakafeta‘i kia Sihova, Kailavaki hono huafa, Faka‘ilo ‘ene ngaahi ngāue ki he ngaahi fa‘ahinga: Mou fakamanatua Ko hono huafa ‘oku mā‘olunga."
    },
    {
      "verse": 5,
      "text": "Tā ha‘ape kia Sihova, He kuo ne fai me‘a lau‘olunga: Ke ‘ilo ia ‘e māmani kātoa."
    },
    {
      "verse": 6,
      "text": "Fākaulu mo mavava, Si‘i fefine nofo Saione na: He ko ho tokaikolo ko e taha lahi, ‘A e Tāpuhā ‘o ‘Isileli,"
    }
  ],
  "timestamp": "2025-08-08T15:55:59.291443"
}