{
  "book": "EZK",
  "book_name": "Ezekiel",
  "chapter": 19,
  "version_id": 1307,
  "url": "https://www.bible.com/bible/1307/EZK.19",
  "verses": [
    {
      "verse": 1,
      "text": "SIINI, hua ha tangilāulau koe‘uhi ko e hou‘eiki ‘Isileli."
    },
    {
      "verse": 2,
      "text": "Pea te ke pehē, Ko e hā na‘e tokoto ai ho‘o fa‘ē ko e laione fefine ‘i he lotolotonga ‘o e fanga laione fefine, ‘ene tauhi hono fānganga fakataha moni manu hau?"
    },
    {
      "verse": 3,
      "text": "Pea ne potongi ha taha ‘i hono fānganga, ‘o ne hoko ko e manu hau: pea ne ako ia ke ma‘u ‘ene a‘alu; na‘a ne kai tangata."
    },
    {
      "verse": 4,
      "text": "Pea fanongo kiate ia ‘e he ngaahi pule‘anga; na‘e pō ia ‘i honau luotō, ‘o nau taki ia ki ‘Isipite ‘aki ‘a e ngaahi mama ihu."
    },
    {
      "verse": 5,
      "text": "Pea ‘i he‘ene vakai kuo noa ‘ene ‘amanaki, kuo ka‘anga, na‘a ne to‘o ha taha ‘o hono fānganga; na‘a ne ngaohi ia ko e manu hau."
    },
    {
      "verse": 6,
      "text": "Pea hā‘ele holo ia ‘i he lotolotonga ‘o e fanga laione fefine; na‘a ne hoko ko e manu hau: na‘a ne ako ke ma‘u ‘ene a‘alu; na‘a ne kai tangata."
    },
    {
      "verse": 7,
      "text": "Pea ne laiki hono ngaahi palasi, pea ne have‘i honau ngaahi kolo; ‘io, na‘e hoko ‘a e fonua mo hono mahu ko e lala ‘i he ongoonga‘a mai ‘ene kālou."
    },
    {
      "verse": 8,
      "text": "Pea nofo mai ke fai mo ia ha ngaahi fa‘ahinga takatakai ‘i he ngaahi vahefonua, ‘o nau fola ki ai honau kupenga; na‘e pō ia ‘i honau luotō."
    },
    {
      "verse": 9,
      "text": "Pea nau ‘ai fīnaki ia, moni mama ihu, ‘o nau ‘omi ia ki he Tu‘i Pāpilone: nau ‘omi ia ki he ngaahi talitau‘anga, koe‘uhi ke ‘oua na‘a toe ongo mai hono le‘o ‘i he ngaahi mo‘unga ‘o ‘Isileli,"
    },
    {
      "verse": 10,
      "text": "Ko ho‘o fa‘ē na‘e hangē ko e vaine na‘e tō ki he ve‘e vai ‘i ho‘o mālōlō; na‘e hoko ko e mohu fua mo va‘ava‘a ko ‘ene ofi ki he ngaahi vai lahi."
    },
    {
      "verse": 11,
      "text": "Pea na‘e ‘iate ia ‘ani va‘a hangē ha mātā mo e sēpita ‘o e kau pule, pea na‘e ‘alu hake hono mā‘olunga, ‘o puli ‘i he ngaahi ‘ao na, pea na‘e ‘ilonga hono mā‘olunga ko ia ko e lahi hono ngaahi va‘a."
    },
    {
      "verse": 12,
      "text": "Na‘e toki ta‘aki ia ‘i he ‘ita; na‘e lī ki he kelekele; pea na‘e fakamae hono fua ‘e he matangi hahake, na‘e mapaki hono ngaahi va‘a mālohi, ‘o mae; na‘e keina ‘e he afi."
    },
    {
      "verse": 13,
      "text": "Pea ko e taimi ni kuo hunuki ia ‘i he toafa ‘i he fonua mōmoa mo honge vai."
    },
    {
      "verse": 14,
      "text": "Pea ‘oku ‘alu atu ha afi mei hono va‘a hangē ha mātā; ‘oku ne keina hono fua ko ia; ‘oku ‘ikai kei ‘iate ia ha va‘a hangē ha mātā ke sēpita ‘aki ha pule. Ko e tangilāulau ia, pea ‘e faifai pea tangilāulau ‘aki."
    }
  ],
  "timestamp": "2025-08-08T15:56:23.242872"
}