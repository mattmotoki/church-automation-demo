{
  "book": "NUM",
  "book_name": "Numbers",
  "chapter": 26,
  "version_id": 1307,
  "url": "https://www.bible.com/bible/1307/NUM.26",
  "verses": [
    {
      "verse": 1,
      "text": "PEA hili ‘a e mahaki faka‘auha, pea folofola ‘a Sihova kia Mōsese, pea kia ‘Eliesa foha ‘o ‘Ēlone ko e taula‘eiki, ‘o pehē,"
    },
    {
      "verse": 2,
      "text": "Lau ‘a e tokolahi ‘o e fakataha kātoa ‘o ha‘a ‘Isileli, ‘o kamata meiate ia ‘oku uofulu ta‘u ‘o fai hake, ‘o faka‘ulumotu‘a, ‘a kinautolu kotoa ‘i ‘Isileli ‘oku tu‘u ‘i he tau."
    },
    {
      "verse": 3,
      "text": "Pea alea mo kinautolu ‘e Mōsese mo ‘Eliesa ko e taula‘eiki ‘i ‘Alapā-Moape, ‘i ve‘e Soatani fe‘unga mo Sielikō, ‘o pehē,"
    },
    {
      "verse": 4,
      "text": "Kamata meiate ia ‘oku uofulu ta‘u ‘o fai hake; hangē ko e tu‘utu‘uni ‘a Sihova kia Mōsese mo ha‘a ‘Isileli, ‘a kinautolu na‘e hū mai mei ‘Isipite."
    },
    {
      "verse": 5,
      "text": "Ko Lūpeni ko e ‘uluaki foha ‘o ‘Isileli; ko e ngaahi foha ‘o Lūpeni; ko ‘Īnoke, ‘a e fāmili ‘o ha‘a ‘Īnoke: meia Falu, ‘a e fāmili ‘o ha‘a Falu:"
    },
    {
      "verse": 6,
      "text": "meia Heseloni, ‘a e fāmili ‘o ha‘a Heseloni: meia Kālimi, ‘a e fāmili ‘o ha‘a Kālimi."
    },
    {
      "verse": 7,
      "text": "Ko e ngaahi fāmili ia ‘o ha‘a Lūpeni; pea ko kinautolu na‘e lau mei ai ko e toko fā mano mā tolu afe mā fitungeau mā tolungofulu."
    },
    {
      "verse": 8,
      "text": "Pea ko e hako ‘o Falu; ko ‘Eliapi. Pea ko e hako ‘o ‘Eliapi; ko Nemueli, mo Tētani, mo ‘Apilami."
    },
    {
      "verse": 9,
      "text": "Ko e Tētani mo ‘Apilami ia na‘e ui ki he fakataha, ‘a ia na‘a nau kē mo Mōsese mo ‘Ēlone ‘i he kau ‘a Kola ‘i he‘enau fetakai mo e ‘Eiki."
    },
    {
      "verse": 10,
      "text": "Pea na‘e mafa‘a ‘e he fonua hono ngutu, ‘o folo fua kinautolu fakataha mo Kola, ‘i he taimi na‘e pekia ai ‘a e kautaha ko ia;"
    },
    {
      "verse": 11,
      "text": "‘o keina ‘e he afi ‘a e uangeau mā nimangofulu‘i tangata, ‘o nau hoko ko e faka‘ilonga. Ka ko e ngaahi foha ‘o Kola na‘e ‘ikai ke pekia."
    },
    {
      "verse": 12,
      "text": "Ko e hako ‘o Simione ‘o faka-e-honau-ngaahi-fāmili: meia Nemueli, ‘a e fāmili ‘o ha‘a Nemueli: meia Siamini, ‘a e fāmili ‘o ha‘a Siamini: meia Siakini, ‘a e fāmili ‘o ha‘a Siakini:"
    },
    {
      "verse": 13,
      "text": "meia Sala, ‘a e fāmili ‘o ha‘a Sala: meia Saula, ‘a e fāmili ‘o ha‘a Saula."
    },
    {
      "verse": 14,
      "text": "Ko e ngaahi fāmili ia ‘o ha‘a Simione, ko e toko ua mano mā ua afe mā uangeau."
    },
    {
      "verse": 15,
      "text": "Ko e hako ‘o Kata ‘o faka-e-honau-ngaahi-fāmili: meia Sīfoni ‘a e fāmili ‘o ha‘a Sīfoni: meia Haki, ‘a e fāmili ‘o ha‘a Haki: meia Suni, ‘a e fāmili ‘o ha‘a Suni:"
    },
    {
      "verse": 16,
      "text": "meia ‘Ōsini, ‘a e fāmili ‘o ha‘a ‘Ōsini: meia ‘Eli, ‘a e fāmili ‘o ha‘a ‘Eli:"
    },
    {
      "verse": 17,
      "text": "meia ‘Āloti, ‘a e fāmili ‘o ha‘a ‘Āloti: meia ‘Āleli, ‘a e fāmili ‘o ha‘a ‘Āleli."
    },
    {
      "verse": 18,
      "text": "Ko e ngaahi fāmili ia ‘o ha‘a Kata na‘e lau, ko e toko fā mano mā nimangeau."
    },
    {
      "verse": 19,
      "text": "Ko e hako ‘o Siuta ko ‘Ea mo ‘Ōnani: ka na‘e pekia ‘a ‘Ea mo ‘Ōnani ‘i he fonua ko Kēnani."
    },
    {
      "verse": 20,
      "text": "Pea ko eni ‘a e hako ‘a Siuta faka-e-honau-ngaahi-fāmili; meia Sela, ‘a e fāmili ‘o ha‘a Sela: meia Felesi, ‘a e fāmili ‘o ha‘a Felesi: meia Sala, ‘a e fāmili ‘o ha‘a Sala."
    },
    {
      "verse": 21,
      "text": "Pea ko eni ‘a e hako ‘o Felesi: meia Heseloni, ‘a e fāmili ‘o ha‘a Heseloni: meia Hāmuli, ‘a e fāmili ‘o ha‘a Hāmuli."
    },
    {
      "verse": 22,
      "text": "Ko e ngaahi fāmili ia ‘o ha‘a Siuta na‘e lau, ko e toko fitu mano mā ono afe mā nimangeau."
    },
    {
      "verse": 23,
      "text": "Ko e hako ‘o ‘Īsaka faka-e-honau-ngaahi-fāmili: ko Tola, ‘a e fāmili ‘o ha‘a Tola: meia Puva, ‘a e fāmili ‘o ha‘a Puva:"
    },
    {
      "verse": 24,
      "text": "meia ‘Iasupi, ‘a e fāmili ‘o ha‘a ‘Iasupi: meia Similoni, ‘a e fāmili ‘o ha‘a Similoni."
    },
    {
      "verse": 25,
      "text": "Ko e ngaahi fāmili ia ‘o ha‘a ‘Īsaka na‘e lau, ko e toko ono mano mā fā afe mā tolungeau."
    },
    {
      "verse": 26,
      "text": "Ko e hako ‘o Sepulone faka-e-honau-ngaahi-fāmili: meia Sēleti, ‘a e fāmili ‘o ha‘a Sēleti: meia ‘Ēlone, ‘a e fāmili ‘o ha‘a ‘Ēlone: meia ‘Iakaleli, ‘a e fāmili ‘o ha‘a ‘Iakaleli."
    },
    {
      "verse": 27,
      "text": "Ko e ngaahi fāmili ia ‘o ha‘a Sepulone na‘e lau, ko e toko ono mano mā nimangeau."
    },
    {
      "verse": 28,
      "text": "Ko e hako ‘o Siosifa faka-e-honau-ngaahi-fāmili: ko Manase mo ‘Ifalemi."
    },
    {
      "verse": 29,
      "text": "Ko e hako ‘o Manase: meia Mākili, ‘a e fāmili ‘o ha‘a Mākili: pea tupu meia Mākili ‘a Kiliati: meia Kiliati, ‘a e fāmili ‘o ha‘a Kiliati."
    },
    {
      "verse": 30,
      "text": "Ko eni ‘a e hako ‘o Kiliati: ko ‘Iesa, ‘a e fāmili ‘o ha‘a ‘Iesa: meia Hēleka, ‘a e fāmili ‘o ha‘a Hēleka:"
    },
    {
      "verse": 31,
      "text": "pea mo ‘Āselieli, ‘a e fāmili ‘o ha‘a ‘Āselieli: mo Sikemi, ‘a e fāmili ‘o ha‘a Sikemi:"
    },
    {
      "verse": 32,
      "text": "pea mo Sēmita, ‘a e fāmili ‘o ha‘a Sēmita: pea mo Hēfeli, ‘a e fāmili ‘o ha‘a Hēfeli."
    },
    {
      "verse": 33,
      "text": "Ka ko Silofehati ko e foha ‘o Hēfeli na‘e ‘ikai ha‘ane fānau tangata, ko e ngaahi ‘ōfefine pē: pea ko e hingoa ‘o e ngaahi ‘ōfefine ‘o Silofehati ko Māhala mo Noa, ko Hōkela, Milika, mo Tīlisa."
    },
    {
      "verse": 34,
      "text": "Ko e ngaahi fāmili ia ‘o ha‘a Manase; pea ko kinautolu na‘e lau mei ai ko e toko nima mano mā ua afe mā fitungeau."
    },
    {
      "verse": 35,
      "text": "Ko eni ‘a e hako ‘o ‘Ifalemi faka-e-honau-ngaahi-fāmili: meia Sūtela, ‘a e fāmili ‘o ha‘a Sūtela: meia Pēkeli, ‘a e fāmili ‘o ha‘a Pēkeli: meia Tāhani, ‘a e fāmili ‘o ha‘a Tāhani."
    },
    {
      "verse": 36,
      "text": "Pea ko e hako eni ‘o Sūtela: meia ‘Ēlani, ‘a e fāmili ‘o ha‘a ‘Ēlani."
    },
    {
      "verse": 37,
      "text": "Ko e ngaahi fāmili ia ‘o ha‘a ‘Ifalemi na‘e lau, ko e toko tolu mano mā ua afe mā nimangeau. Ko e hako ‘o Siosifa ia faka-e-honau-ngaahi-fāmili."
    },
    {
      "verse": 38,
      "text": "Ko e hako ‘o Penisimani faka-e-honau-ngaahi-fāmili: meia Pela, ‘a e fāmili ‘o ha‘a Pela: meia ‘Asipeli, ‘a e fāmili ‘o ha‘a ‘Asipeli: meia ‘Āhilami, ‘a e fāmili ‘o ha‘a ‘Āhilami:"
    },
    {
      "verse": 39,
      "text": "meia Sefufami, ‘a e fāmili ‘o ha‘a Sefufami: meia Hūpami, ‘a e fāmili ‘o ha‘a Hūpami."
    },
    {
      "verse": 40,
      "text": "Pea ko e hako ‘o Pela ‘a ‘Āliti mo Neamani–‘a e fāmili ‘o ha‘a ‘Āliti: meia Neamani, ‘a e fāmili ‘o ha‘a Neamani."
    },
    {
      "verse": 41,
      "text": "Ko e hako ‘o Penisimani ia faka-e-honau-ngaahi-fāmili: pea ko kinautolu na‘e lau mei ai ko e toko fā mano mā nima afe mā onongeau."
    },
    {
      "verse": 42,
      "text": "Ko eni ‘a e hako ‘o Tani faka-e-honau-ngaahi-fāmili: meia Sūhami, ‘a e fāmili ‘o ha‘a Sūhami. Ko e ngaahi fāmili ia ‘o Tani faka-e-honau-ngaahi-fāmili."
    },
    {
      "verse": 43,
      "text": "Ko e ngaahi fāmili kotoa ‘o ha‘a Sūhami, ‘a kinautolu na‘e lau, ko e toko ono mano mā fā afe mā fāngeau."
    },
    {
      "verse": 44,
      "text": "Ko e hako ‘o ‘Āseli faka-e-honau-ngaahi-fāmili: meia Simina, ‘a e fāmili ‘o ha‘a Simina: meia Sisui, ‘a e fāmili ‘o ha‘a Sisui: meia Pēli‘a, ‘a e fāmili ‘o ha‘a Pēli‘a."
    },
    {
      "verse": 45,
      "text": "Ko e hako ‘o Pēli‘a; meia Hepa, ‘a e fāmili ‘o ha‘a Hepa: meia Malakieli ‘a e fāmili ‘o ha‘a Malakieli."
    },
    {
      "verse": 46,
      "text": "Pea ko e hingoa ‘o e ‘ōfefine ‘o ‘Āseli ko Sela."
    },
    {
      "verse": 47,
      "text": "Ko e ngaahi fāmili ia ‘o ha‘a ‘Āseli na‘e lau, ko e toko nima mano mā tolu afe mā fāngeau."
    },
    {
      "verse": 48,
      "text": "Ko e hako ‘o Nafitalai faka-e-honau-ngaahi-fāmili: meia ‘Iakasili, ‘a e fāmili ‘o ha‘a ‘Iakasili: meia Kuni, ‘a e fāmili ‘o ha‘a Kuni:"
    },
    {
      "verse": 49,
      "text": "meia ‘Ieseli, ‘a e fāmili ‘o ha‘a ‘Ieseli: meia Sīlemi, ‘a e fāmili ‘o ha‘a Sīlemi."
    },
    {
      "verse": 50,
      "text": "Ko e ngaahi fāmili ia ‘o ha‘a Nafitalai faka-e-honau-ngaahi-fāmili: pea ko kinautolu na‘e lau ko e toko fā mano mā nima afe mā fāngeau."
    },
    {
      "verse": 51,
      "text": "Ko ha‘a ‘Isileli ia na‘e lau, ko e toko ono kilu mā taha afe mā fitungeau mā tolungofulu."
    },
    {
      "verse": 52,
      "text": "Pea folofola ‘a e ‘Eiki kia Mōsese ‘o pehē,"
    },
    {
      "verse": 53,
      "text": "Ko eni ia ‘e vahe tofi‘a ki ai ‘a e fonua ‘o fakatatau ki he lau ‘o honau hingoa."
    },
    {
      "verse": 54,
      "text": "Ki he tokolahi te ke vahe tofi‘a lahi, pea ki he toko si‘i te ke vahe tofi‘a si‘i: ‘e ‘atu tofi‘a ki he tangata takitaha ‘o fakatatau ki he me‘a na‘e va‘iniu hake ‘i he lau hono kakai."
    },
    {
      "verse": 55,
      "text": "Ka neongo ia ka ‘e fai talotalo ‘a e vahe fonua: ‘e fai‘aki ‘a e hingoa fakamatakali ‘o honau tupu‘anga ‘enau ma‘u tofi‘a."
    },
    {
      "verse": 56,
      "text": "Pea ko e tofi‘a kuo tō ‘i he talotalo ‘e toki vahevahe ia, ‘o tokanga ki he tokolahi mo e toko si‘i."
    },
    {
      "verse": 57,
      "text": "Pea ko eni ia na‘e lau mei ha‘a Līvai faka-e-honau-ngaahi-fāmili: meia Kēsoni, ‘a e fāmili ‘o ha‘a Kēsoni: meia Kōhate, ‘a e fāmili ‘o ha‘a Kōhate: meia Mēlali, ‘a e fāmili ‘o ha‘a Mēlali."
    },
    {
      "verse": 58,
      "text": "Ko eni ‘a e ngaahi fāmili ‘o ha‘a Līvai: ko e fāmili ‘o ha‘a Līpini, ko e fāmili ‘o ha‘a Hepeloni, ko e fāmili ‘o ha‘a Māhali, ko e fāmili ‘o ha‘a Musi, ko e fāmili ‘o ha‘a Kola. Pea na‘e tupu ‘ia Kōhate ‘a ‘Amilami."
    },
    {
      "verse": 59,
      "text": "Pea ko e hingoa ‘o e uaifi ‘o ‘Amilami ‘a Siokapesi, ko e ‘ōfefine ‘o Līvai, ‘a ia na‘e fanau‘i kia Līvai ‘i ‘Isipite: pea fā‘ele‘i ‘e ia kia ‘Amilami ‘a ‘Ēlone mo Mōsese, mo hona tuofefine ko Meliame."
    },
    {
      "verse": 60,
      "text": "Pea tupu ‘ia ‘Ēlone ‘a Nātapi mo ‘Āpiu, ‘a ‘Eliesa mo ‘Ītama."
    },
    {
      "verse": 61,
      "text": "Pea pekia ‘a Nātapi mo ‘Āpiu ‘i he‘ena ‘atu ‘a e afi kehe ‘i he ‘ao ‘a Sihova."
    },
    {
      "verse": 62,
      "text": "Pea ko kinautolu na‘e lau mei ai ko e toko ua mano mā tolu afe, ‘a e tangata kotoa pē ‘o kamata meiate ia ‘oku taha māhina ‘o fai hake: he na‘e ‘ikai lau ‘a kinautolu fakataha mo ha‘a ‘Isileli, he na‘e ‘ikai ‘ange hanau tofi‘a fakataha mo ha‘a ‘Isileli."
    },
    {
      "verse": 63,
      "text": "Ko eni na‘e lau ‘e Mōsese mo e taula‘eiki ko ‘Eliesa, ‘a ia na‘a na lau ‘a ha‘a ‘Isileli ‘i ‘Alapā-Moape, ‘i he ve‘e Soatani fe‘unga mo Sielikō."
    },
    {
      "verse": 64,
      "text": "Pea ‘i he kakai ko ia na‘e ‘ikai ha tangata ‘iate kinautolu na‘e lau ‘e Mōsese mo e taula‘eiki ko ‘Ēlone, ‘a ia na‘a na lau ‘a ha‘a ‘Isileli ‘i he Toafa ‘o Sainai."
    },
    {
      "verse": 65,
      "text": "He na‘e folofola ‘iate kinautolu ‘a e ‘Eiki, Kuo pau te nau mate ‘i he Toafa. Pea na‘e ‘ikai toe hanau toko taha, ko Kēlepi pē ko e foha ‘o Sīfune, pea mo Siosiua ko e foha ‘o Nuni."
    }
  ],
  "timestamp": "2025-08-08T15:54:09.148991"
}