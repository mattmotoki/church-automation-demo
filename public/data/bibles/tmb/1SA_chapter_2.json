{
  "book": "1SA",
  "book_name": "1 Samuel",
  "chapter": 2,
  "version_id": 1307,
  "url": "https://www.bible.com/bible/1307/1SA.2",
  "verses": [
    {
      "verse": 1,
      "text": "PEA hū ‘a ‘Ana, ‘o ne pehē, ‘Oku hākahaka hoku loto ‘ia Sihova, ‘Oku mā‘olunga hoku nifo ‘ia Sihova: ‘Oku mafa‘a hoku ngutu ki hoku ngaahi fili; Ko ‘eku neka ‘i ho‘o fakamo‘ui."
    },
    {
      "verse": 2,
      "text": "‘Oku ‘ikai ha mā‘oni‘oni hangē ko Sihova; He ‘oku ‘ikai ke ua ‘aki ‘a e ‘Afiona: Pea ‘oku ‘ikai ha makatu‘u hangē ko hotau ‘Otua."
    },
    {
      "verse": 3,
      "text": "‘Oua te mou ha‘aki lau ‘a e koto fie lahi na; ‘Oua ‘e ‘alu atu mei homou ngutu ‘a e fiematamu‘a: He ko e Tokaima‘ananga ‘a Sihova, ‘Oku fua tautau ‘a e ngaahi ngāue ‘i he ‘Afiona."
    },
    {
      "verse": 4,
      "text": "Ko e kaufana ‘a e kau to‘a ‘oku mafesifesi, Ka ko e tohumu kuo no‘o ‘aki ‘a e mālohi."
    },
    {
      "verse": 5,
      "text": "Ko kinautolu na‘e mākona kuo nō ngāue ke ma‘u ha kai; Ka ko ha‘a fiekaia kuo ma‘u ā ko ‘ene lahi: ‘Io, ko si‘i pa‘a kuo ne fanau‘i ha fitu; Ka ko ia na‘e tokolahi kuo maheikau."
    },
    {
      "verse": 6,
      "text": "‘Oku tāmate‘i ‘e Sihova, ‘oku ne fakaola foki: ‘Oku ne ‘ohifo ki Hētesi, pea ne fokotu‘u mei ai."
    },
    {
      "verse": 7,
      "text": "‘Oku fakamasiva ‘e Sihova, pea ‘oku ne fakamo‘umo‘ua, ‘Oku ne fakatōkilalo, pea ko ia foki ‘oku ne fakatau‘olunga."
    },
    {
      "verse": 8,
      "text": "‘Oku ne fokotu‘u mei he efu ‘a e lāuvale, ‘Oku ne hiki masiva mei he tu‘unga veve, ‘O ne ‘ai ke nau nonofo mo e hou‘eiki na, Pea ke tofi‘a ‘aki ‘a e taloni lāngilangi‘ia: He ‘oku ‘a e ‘Eiki ‘a e ngaahi pou ‘o māmani, Pea kuo ne hilifaki ‘a e fonua ki ai."
    },
    {
      "verse": 9,
      "text": "Te ne tauhi ‘a e va‘e ‘o ‘ene kau lotu mo‘oni, Ka ‘e fakasīlongo ‘i he po‘uli ‘a e kakai kovi: He ‘e ‘ikai ikuna ha taha ‘aki hono mālohi."
    },
    {
      "verse": 10,
      "text": "Ko Sihova–ko kinautolu ‘e fetakai mo ia ‘e lailai; Te ne mana kiate ia ‘i langi: ‘E fakamāu‘i ‘e he ‘Eiki ‘a e ngaahi ngata‘anga ‘o māmani; Pea te ne tuku mālohi ki he‘ene tu‘i, Mo fakamā‘olunga ‘a e nifo ‘o ‘ene pani."
    },
    {
      "verse": 11,
      "text": "Pea ‘alu ‘a ‘Elikena ki Lama ki hono ‘api. Ka ka nofo ‘a e tama ‘o fai ‘a e tauhi ‘o Sihova ‘i he ‘ao ‘o ‘Īlai taula‘eiki."
    },
    {
      "verse": 12,
      "text": "Pea ko e ongo foha ‘o ‘Īlai ko e hako‘i Pileali: na‘e ‘ikai te na toka‘i ‘a e ‘Eiki, pe ko e konisitūtone ‘o e taula‘eiki mo e kakai."
    },
    {
      "verse": 13,
      "text": "Ka fai feilaulau ‘e ha taha, na‘e ha‘u ‘a e tama ‘a e taula‘eiki, lolotonga ‘oku haka ‘a e kanomate, ‘oku ne to‘o ha huhu mata tolu;"
    },
    {
      "verse": 14,
      "text": "pea ne velo ki he kapa, pe tikatele, pe sasepani, pe kulo: ‘ilonga ha me‘a na‘e ‘ohake ‘e he huhu na‘e to‘o ia ‘e he taula‘eiki ma‘ana. Na‘e pehē ‘ena fai ‘i Sailo ki he kakai ‘Isileli na‘e ha‘u ki ai."
    },
    {
      "verse": 15,
      "text": "Kae‘uma‘ā foki ‘i he te‘eki ke tutu ‘a e ngako, na‘e ha‘u ‘a e tama ‘a e taula‘eiki, ‘o ne pehē kiate ia ‘oku ‘a‘ana ‘a e feilaulau, ‘Omi kanomate ke ta‘o ma‘a e taula‘eiki: he ‘e ‘ikai te ne tali kanomate kuo moho, kae mata pē."
    },
    {
      "verse": 16,
      "text": "Pea kapau ‘e tali ki ai ‘e he tangata, ‘E tutu leva ‘anai ‘a e ngako, pea ke toki fa‘iteliha ki ai ha me‘a te ke to‘o; ka te ne tali, ‘Ikai, ka te ke ‘omi leva; pea ka ‘ikai, pea te u to‘o fakamālohi."
    },
    {
      "verse": 17,
      "text": "Ko ia na‘e lahi ‘aupito ‘a e hia ‘a e ongo talavou ‘i he ‘ao ‘o e ‘Eiki; he na‘e fakalili‘a ai ‘a e kakai ki he fai feilaulau kia Sihova."
    },
    {
      "verse": 18,
      "text": "Ka ko Sāmiuela na‘e fai ngāue ‘i he ‘ao ‘o Sihova, ko e tamasi‘i pē, ‘o kofu ‘i ha ‘ēfoti tupenu."
    },
    {
      "verse": 19,
      "text": "Kae‘uma‘ā na‘e tuitui mo‘ona ‘e he‘ene fa‘ē ha ki‘i kofu tōtōlofa, ‘o ne ‘ave kiate ia ‘i he ta‘u kotoa pē, ‘i he‘ene ‘alu hake mo hono husepāniti ke feia ‘a e feilaulau fakata‘u."
    },
    {
      "verse": 20,
      "text": "Pea na‘e tāpuaki‘i ‘e ‘Īlai ‘a ‘Elikena mo hono uaifi, ‘o ne pehē, Tauange mo Sihova ke ne fakaai ha‘o hako ‘i he fefine ni, ko e fetongi ‘o e taha na‘e kolea, ‘a ia na‘e kolea meia Sihova. Pea na foki ki hono ‘api."
    },
    {
      "verse": 21,
      "text": "He na‘e ‘a‘ahi ‘a e ‘Eiki kia ‘Ana, pea ne feitama, pea ne fā‘ele‘i ha tama ‘e toko tolu mo e ongo ta‘ahine. Pea tupu ‘a e tamasi‘i ko Sāmiuela ‘i he fakafe‘ao kia Sihova."
    },
    {
      "verse": 22,
      "text": "Pea kuo motu‘a ‘aupito ‘a ‘Īlai: pea ne fanongo ki he ngaahi me‘a na‘e fai ‘e hono ongo foha ki ‘Isileli kātoa, pea mo ‘ena mohe mo e kau fefine ‘o e kongakau na‘e fakataha ki he matapā ‘o e Tēniti Fe‘iloaki‘anga."
    },
    {
      "verse": 23,
      "text": "Pea ne pehē kiate kinaua, Ko e hā ‘oku mo fai ai ‘a e ngaahi me‘a pehē? he ‘oku ou fanongo ki ho‘omo ngaahi faikovi mei he kakai ni kotoa."
    },
    {
      "verse": 24,
      "text": "‘Oua, nga‘ata, he tala‘ehai ko e ongoongo lelei ‘oku ‘omi kiate au, ho‘omo fakaangahala‘i ‘a e kainanga ‘o Sihova."
    },
    {
      "verse": 25,
      "text": "Kapau ‘e hia ha tangata ki ha tangata, ‘e fakamaau ia ‘e he ‘Otua; ka ‘o kapau ko Sihova ‘oku hia ki ai ha taha, ko hai te ne hufekina ia? Ka na‘e ‘ikai te na fakaongo ki he le‘o ‘o ‘ena tamai; he kuo finangalo ‘e Sihova ke tāmate‘i kinaua."
    },
    {
      "verse": 26,
      "text": "Ka ka tupu ai pē ‘a e tamasi‘i ko Sāmiuela, pea na‘e ‘ofeina ‘ia Sihova mo e kakai foki."
    },
    {
      "verse": 27,
      "text": "Pea na‘e ha‘u ha tangata ‘o ‘Elohimi kia ‘Īlai, ‘o ne pehē ki ai, Ko e folofola eni ‘a Sihova, Na‘a ku mātu‘aki hā koā ki he fale ‘o ho‘o kui, ‘i he‘enau ‘i ‘Isipite ‘i he fale ‘o Felo, ‘inē?"
    },
    {
      "verse": 28,
      "text": "Pea u fili ia koā mei he ngaahi matakali ‘o ‘Isileli mooku taula‘eiki, ke ‘alu hake ki hoku ‘ōlita ke tutu ‘inisēnisi, ke kofu ‘aki ‘a e ‘ēfoti ‘i hoku ‘ao, ‘inē? Pea na‘a ku tuku koā ki he fale ‘o ho‘o kui ‘a e ngaahi feilaulau tutu ‘a ha‘a ‘Isileli, ‘inē?"
    },
    {
      "verse": 29,
      "text": "Ko e hā ‘oku mou malaki ai ‘eku feilaulau, mo e tuku me‘a‘ofa kiate au, ‘a ia kuo u tu‘utu‘uni ‘i he Fale; pea ‘oku mamafa ange kiate koe ho‘o fānau ‘iate au, ke fangapesi kimoutolu ‘aki ‘a e ‘uluaki ‘o e ngaahi me‘a‘ofa ‘a ‘Isileli, ka ko hoku kakai?"
    },
    {
      "verse": 30,
      "text": "Ko ia ai, ‘oku folofola mei he Ta‘ehāmai ‘e Sihova ko e ‘Otua ‘o ‘Isileli, Na‘a ku mātu‘aki pehē, Ko ho fale, mo e fale ‘o ho‘o tamai, te mou taka ofi kiate au ‘o ta‘engata: ka ko eni ‘oku folofola mai ‘a Sihova, Molekemama‘o; he ko kinautolu ‘oku fakahīkihiki‘i au te u fakahīkihiki‘i, ka ko kinautolu ‘oku manuki‘i au ‘e ta‘etoka‘i."
    },
    {
      "verse": 31,
      "text": "Ko eni, ‘ene tokaange ha taimi te u tu‘usi ho mālohi, mo e mālohi ‘o e fale ‘o ho‘o tamai, ke ‘oua na‘a ai ha taha ‘i ho fale ‘e motu‘a."
    },
    {
      "verse": 32,
      "text": "Pea te ke mamata ki ha fili ‘i he Fale, ‘oku ne lotolotoi ‘i he ngaahi me‘a ‘oku Ne fakakoloa ‘aki ‘a ‘Isileli: pea koe anga ai pē ‘o ho fale ke ta‘eha taha ‘oku motu‘a."
    },
    {
      "verse": 33,
      "text": "Pea ko e tangata ‘a‘au ‘a ia ‘e ‘ikai te u tu‘usi mei hoku ‘ōlita, te ne ‘i ai pē ke ‘osi‘osi ho mata, pea ke fakamamahi ho‘o mo‘ui: pea ko e tupu kotoa ‘o ho fāmili te nau mate fatutangata."
    },
    {
      "verse": 34,
      "text": "Pea ko eni ‘a e pekepeka‘ātama kiate koe, ‘a ia ‘e hoko ki ho ongo foha, kia Hofinai mo Finiasi; te na fakatou pekia ‘i ha ‘aho pē taha."
    },
    {
      "verse": 35,
      "text": "Pea te u fokotu‘u ma‘aku ha taula‘eiki tu‘u ma‘u, ‘a ia te ne fai tatau mo e me‘a ‘oku ‘i hoku loto mo hoku laumālie: pea te u langa mo‘ona ha fale tu‘u ma‘u, pea te ne fakafe‘ao ki he‘eku pani ma‘u ai pē."
    },
    {
      "verse": 36,
      "text": "Pea ‘e faifai, pea ko e toe ‘i ho fale te ne ha‘u ‘o punou kiate ia ke ma‘u ha mokimoki‘i pa‘anga mo ha fo‘i mā, pea te ne pehē, Fakakau au mu‘a ki ha taha ‘o e ngaahi lakanga fakataula‘eiki, ke u mama ha me‘i me‘akai."
    }
  ],
  "timestamp": "2025-08-08T15:54:30.836276"
}