{
  "book": "PSA",
  "book_name": "Psalms",
  "chapter": 115,
  "version_id": 1307,
  "url": "https://www.bible.com/bible/1307/PSA.115",
  "verses": [
    {
      "verse": 1,
      "text": "‘OUA na‘a ‘amautolu, ‘Eiki, ‘oua na‘a ‘amautolu, Kae tuku ‘a e kolōlia ki ho huafa ‘o‘ou. Koe‘uhi pē ko ho‘o ‘ofa, Koe‘uhi ko e mo‘oni ‘a e ‘Afiona."
    },
    {
      "verse": 2,
      "text": "Koe‘uma‘ā ke lau ‘e he ngaahi pule‘anga, “Koma‘ā nai honau ‘Otua?”"
    },
    {
      "verse": 3,
      "text": "Ka ko hotau ‘Otua ‘oku ‘i langi: Kuo ne fai kotoa ‘a e me‘a ne ne finangalo ki ai."
    },
    {
      "verse": 4,
      "text": "Ko honau ngaahi ‘aitoli ko e siliva mo e koula, Ko e ngāue ‘a e nima ‘o e tangata."
    },
    {
      "verse": 5,
      "text": "‘Oku ai honau ngutu, ka ‘oku ‘ikai te nau lea; ‘Oku ai honau mata, ka ‘oku ‘ikai te nau sioa;"
    },
    {
      "verse": 6,
      "text": "‘Oku ai honau telinga, ka ‘oku ‘ikai te nau ongona; ‘Oku nau ihu, kae ‘ikai nanamu ha me‘a;"
    },
    {
      "verse": 7,
      "text": "‘Oku nau nima, kae ‘ikai ala; ‘Oku nau va‘e, kae ‘ikai laka: Pea ‘oku ‘ikai ke kō mai honau monga."
    },
    {
      "verse": 8,
      "text": "‘Oku tatau mo ia ‘a kinautolu na‘e fai honau ngaohi; ‘A ia fua pē ‘oku falala ki ai."
    },
    {
      "verse": 9,
      "text": "‘Isileli ē, falala kia Sihova–Ko honau Tokoni ia mo honau pā–"
    },
    {
      "verse": 10,
      "text": "Fale ‘o ‘Ēlone ē, falala kia Sihova–Ko honau Tokoni ia mo honau pā–"
    },
    {
      "verse": 11,
      "text": "Ha‘a ‘apasia ki he ‘Eiki, falala kia Sihova– Ko honau Tokoni ia mo honau Pā."
    },
    {
      "verse": 12,
      "text": "Kuo manatua kitautolu ‘e Sihova; Te ne fai pē hotau tāpuekina: Te ne tāpuaki‘i ‘a e fale ‘o ‘Isileli; Te ne tāpuaki‘i ‘a e fale ‘o ‘Ēlone;"
    },
    {
      "verse": 13,
      "text": "Te ne tāpuaki‘i ‘a ha‘a ‘apasia ki he ‘Eiki, ‘A e iiki mo e lalahi foki."
    },
    {
      "verse": 14,
      "text": "‘Ē, ke fakatokolahi kimoutolu ‘e Sihova; ‘A kimoutolu mo ho‘omou fānau na."
    },
    {
      "verse": 15,
      "text": "Ke mou fai tāpuekina meia Sihova, ‘A ia ne ne ngaohi ‘a e langi mo e fonua."
    },
    {
      "verse": 16,
      "text": "Ko e langi ko e langi ‘o Sihova, Ka ko māmani kuo ne foaki ki he hako‘i tangata."
    },
    {
      "verse": 17,
      "text": "‘Oku ‘ikai ke fakafeta‘i kia IAA ‘e he kau mate. Pe ko e kakai ‘oku hifo ki he fakalongo pē;"
    },
    {
      "verse": 18,
      "text": "Ka ko kitautolu te tau fai ‘a e fakamālō ‘o IAĀ Mei he taimi ni ‘o ta‘engata. Halelu‘ia!"
    }
  ],
  "timestamp": "2025-08-08T15:55:39.165257"
}