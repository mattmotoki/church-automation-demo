{
  "book": "JOS",
  "book_name": "Joshua",
  "chapter": 15,
  "version_id": 1307,
  "url": "https://www.bible.com/bible/1307/JOS.15",
  "verses": [
    {
      "verse": 1,
      "text": "PEA na‘e fai talotalo ma‘a e matakali ‘o ha‘a Siuta ma‘a honau ngaahi fāmili. Na‘e a‘u ia ki he kau‘ā ‘o ‘Ītomi, ‘io, ‘i he feitu‘u tonga na‘e a‘u ki he Toafa ‘o Sini, ‘a ia ko e taupotu ‘o e fonua ki he tonga."
    },
    {
      "verse": 2,
      "text": "Pea ko honau kau‘ā tonga na‘e kamata mei he ngata‘anga ‘o e Tahi Māsima, mei he muitolotolo ‘oku hanga ki he feitu‘u tonga:"
    },
    {
      "verse": 3,
      "text": "pea na‘e ‘alu atu mei he potu tonga ‘o e Hakenga ‘o ‘Akelapimi, ‘o ne fou atu ki Sini, ‘o ‘alu hake mei he potu tonga ‘o Kētesipanea, ‘o ne fou atu ‘i Heseloni, ‘o ‘alu hake ‘i ‘Ātala, ‘o takai hake ki he Kālaka‘a:"
    },
    {
      "verse": 4,
      "text": "‘o ne fou atu ki ‘Asimona, ‘o ne ‘asi atu ‘i he vaitafe ‘o ‘Isipite, pea tū‘ulu ‘a e kau‘ā ki tahi. Ko homou kau‘ā tonga ia."
    },
    {
      "verse": 5,
      "text": "Pea ko e kau‘ā hahake ko e Tahi Māsima, ‘o a‘u ki he ngata‘anga ‘o Soatani. Pea ko e kau‘ā ‘o e matāfonua ki he tokelau na‘e kamata mei he muitolotolo ‘o e tahi ‘i he ngata‘anga ‘o Soatani:"
    },
    {
      "verse": 6,
      "text": "pea na‘e ‘alu hake ‘a e kau‘ā ‘i Pete-hokela, ‘o ‘alu atu mei he potu tokelau ‘o Pete-‘ālapa, pea na‘e hake ‘a e kau‘ā ki he Maka ‘o Pōhani ko e hako ‘o Lūpeni:"
    },
    {
      "verse": 7,
      "text": "pea ‘alu hake ‘a e kau‘ā ki Tēpili, mei he tele‘a ‘o ‘Ākoli, ‘o fou fakatokelau ‘o hanga ki Kilikali, ‘a ia ‘oku fe‘unga mo e Hakenga Kula ‘a ia ‘oku ‘i he kau vaitafe ki he tonga: pea fai atu ‘a e kau‘ā ki he vai ko ‘Eni-semesi, ‘o ne a‘u ki ‘Eni-lokeli."
    },
    {
      "verse": 8,
      "text": "Pea ‘alu hake ‘a e kau‘ā ‘i he tele‘a ‘o e Foha ‘o Hīnomi, ‘o a‘u ki he mui mo‘unga ‘o e Siepusi (ko Selusalema ia), ‘o tuku ia ki he tokelau: pea ‘alu hake ‘a e kau‘ā ki he tumutumu ‘o e mo‘unga ‘a ia ‘oku tu‘u mei lulunga, ‘o hanga ki he tele‘a ‘o Hīnomi, pea ‘oku ne tu‘u taupotu foki ki he tokelau ‘i he Tele‘a-Lifaimi."
    },
    {
      "verse": 9,
      "text": "Pea afe atu ‘a e kau‘ā mei he funga mo‘unga ki he fauniteni ‘o e vai ‘i Nefitoa, ‘o ne fou atu ki he ngaahi kolo mo‘unga ‘o ‘Efiloni, pea taafeafe atu ‘a e kau‘ā ki Pā‘ala (ko Kiliati-sialimi ia):"
    },
    {
      "verse": 10,
      "text": "pea takai hake ‘a e kau‘ā mei Pā‘ala ki lulunga, ‘o fai atu ki Mo‘unga-Seia, ‘o ‘uhi atu ‘i he mui mo‘unga ‘o Sialima, ‘o tuku ia ki he tonga (ko Kesaloni ia), ‘o ne hifo ki Peta-semesi."
    },
    {
      "verse": 11,
      "text": "‘O fou atu ‘i Tīmina: pea ‘alu atu ‘a e kau‘ā ‘i he mui mo‘unga ‘o ‘Ekiloni, ‘o tuku ia ki he tonga: pea afe ‘a e kau‘ā ki Sikeloni, ‘o fou atu ki he mo‘unga ko Pā‘ala, ‘o ‘uhi atu ki Siapinili: pea na‘e tū‘ulu ‘a e kau‘ā ki tahi."
    },
    {
      "verse": 12,
      "text": "Pea ko e kau‘ā lulunga ko e Tahi Lahi mo hono matāfonua. Ko e kau‘ā fonua ia ‘o ha‘a Siuta mo honau ngaahi fāmili takatakai."
    },
    {
      "verse": 13,
      "text": "Pea ko Kēlepi ko e foha ‘o Sīfune na‘a ne vahe ki ai ha tofi‘a ‘i he lotolotonga ‘o ha‘a Siuta, ‘o fakatatau ki he fekau ‘a e ‘Eiki kiate ia, ko e kolo ‘o ‘Aape ko e tupu‘anga ‘o ‘Ānaki (ko Hepeloni ia)."
    },
    {
      "verse": 14,
      "text": "Pea kapusi mei ai ‘e Kēlepi ‘a e tolu‘i hako ‘o ‘Ānaki, ‘a Sesai mo ‘Ahimani mo Talimai: ko e ngaahi fo‘i ‘Ānaki kinautolu."
    },
    {
      "verse": 15,
      "text": "Pea ne ‘alu hake mei ai ki he kakai Tēpili: (ka ko hono hingoa mu‘a ‘o Tēpili ko Kiliati-sefa)."
    },
    {
      "verse": 16,
      "text": "Pea lea hake ‘a Kēlepi, Ko ia te ne taa‘i ‘a Kiliati-sefa, ‘o ne hamu ia, te u ‘ange ki ai ‘a hoku ‘ōfefine ko ‘Ākesa ke na nonofo."
    },
    {
      "verse": 17,
      "text": "Pea kapa ia ‘e ‘Ōtenili ko e foha ‘o Kēnasi ko e tokoua ‘o Kēlepi; pea ne ‘ange ki ai ‘a hono ‘ōfefine ko ‘Ākesa moono uaifi."
    },
    {
      "verse": 18,
      "text": "Pea ‘i he faifai pea ha‘u ‘a e fefine kiate ia, na‘a ne o‘i ia ke kole mei he‘ene tamai ha vao; Ko ia na‘e puna hifo ‘a e fefine mei he‘ene ‘asi. Pea lea kiate ia ‘e Kēlepi, Ko e hā ‘au?"
    },
    {
      "verse": 19,
      "text": "Pea tali ‘e ia, ‘Omi haku tāpuaki; he kuo ke tuku au ‘i he fonua Tonga, ke ke foaki foki ha matavai. Pea ne ‘ange kiate ia ‘a e ngaahi matavai ‘olunga mo lalo."
    },
    {
      "verse": 20,
      "text": "Ko e tofi‘a eni ‘o e matakali ‘o ha‘a Siuta, mo honau ngaahi fāmili."
    },
    {
      "verse": 21,
      "text": "Pea ko e ngaahi kolo taupotu ‘o e matakali ‘o ha‘a Siuta ki he tafafonua ‘o ‘Ītomi ‘i he feitu‘u ko Tonga, ko Kapesili, mo ‘Ēteli, mo Siakuli;"
    },
    {
      "verse": 22,
      "text": "mo Kina mo Tīmona, mo ‘Ātata:"
    },
    {
      "verse": 23,
      "text": "mo Kētesi, mo Hasoa, mo ‘Itinani:"
    },
    {
      "verse": 24,
      "text": "ko Sifi, mo Tēlemi, mo Pealoti;"
    },
    {
      "verse": 25,
      "text": "mo Hasoa-fo‘ou, mo e ngaahi kolo ‘o Hesiloni (ko Hasoa ia):"
    },
    {
      "verse": 26,
      "text": "ko ‘Āmami, mo Sema, mo Mōlata;"
    },
    {
      "verse": 27,
      "text": "mo Hasa-kata, mo Hesimoni mo Pete-pāleti:"
    },
    {
      "verse": 28,
      "text": "mo Hasa-sūhali mo Peasipa, mo Sisiotia;"
    },
    {
      "verse": 29,
      "text": "ko Pā‘ala, mo Simi, mo ‘Āsimi;"
    },
    {
      "verse": 30,
      "text": "mo ‘Elitolati, mo Kēsili, mo Hoama;"
    },
    {
      "verse": 31,
      "text": "mo Sikilaki, mo Matemana, mo Sanesana;"
    },
    {
      "verse": 32,
      "text": "mo Lepaoti, mo Silehimi, mo ‘Eni, mo Līmoni: ko e kotoa ‘o e ngaahi kolo ko e uofulu mā hiva, pea ai mo honau ngaahi vilisi."
    },
    {
      "verse": 33,
      "text": "‘I he Sēfelaa, ko ‘Esitaoli, mo Sola, mo ‘Āsena:"
    },
    {
      "verse": 34,
      "text": "mo Sānoa, mo ‘Eni-kānimi, ko Tapua mo ‘Ēnami;"
    },
    {
      "verse": 35,
      "text": "ko Siamuti mo ‘Atulami, ko Soko mo ‘Āseka:"
    },
    {
      "verse": 36,
      "text": "mo Sa‘alaimi, mo ‘Atitaimi, mo Kētela, mo Ketelotaimi: ko e kolo ‘e hongofulu mā fā mo honau ngaahi vilisi."
    },
    {
      "verse": 37,
      "text": "Ko Sīnani, mo Hātasa, mo Mikitali-kati;"
    },
    {
      "verse": 38,
      "text": "mo Tīlani, mo Mīsipa, mo Siokitili;"
    },
    {
      "verse": 39,
      "text": "ko Lākisi, mo Posikata, mo ‘Ekeloni;"
    },
    {
      "verse": 40,
      "text": "ko Kāponi, mo Lāmami, mo Kitelisi;"
    },
    {
      "verse": 41,
      "text": "mo Keteloti, ko Pete-Tākoni, mo Naama, mo Māketa: ko e kolo ‘e hongofulu mā ono mo honau ngaahi vilisi."
    },
    {
      "verse": 42,
      "text": "Ko Līpina, mo ‘Ēteli, mo ‘Āsani;"
    },
    {
      "verse": 43,
      "text": "mo ‘Īfeta, mo ‘Āsena, mo Nēsipi;"
    },
    {
      "verse": 44,
      "text": "mo Kī‘ila mo ‘Akisipi, mo Mālesa: ko e kolo ‘e hiva mo honau ngaahi vilisi."
    },
    {
      "verse": 45,
      "text": "Ko ‘Ekiloni mo e ngaahi kolo na‘e fakaongo kiate ia, pea mo hono ngaahi vilisi;"
    },
    {
      "verse": 46,
      "text": "mei ‘Ekiloni, ‘o fai ki tahi, ‘a e ngaahi kolo kotoa na‘e ‘i he tafa‘aki ‘o ‘Asitoti, mo honau ngaahi vilisi."
    },
    {
      "verse": 47,
      "text": "Ko ‘Asitoti mo hono ngaahi kolo fakaongo, mo hono ngaahi vilisi; ko Kesa mo hono ngaahi kolo fakaongo, mo hono ngaahi vilisi; ‘o a‘u ki he vaitafe ‘o ‘Isipite, mo e Tahi Lahi mo hono matāfonua."
    },
    {
      "verse": 48,
      "text": "Pea ‘i he fonua mo‘unga, ko Sāmili, mo ‘Iatili, mo Soko;"
    },
    {
      "verse": 49,
      "text": "mo Tana, mo Kiliati-sana (ko Tēpili ia),"
    },
    {
      "verse": 50,
      "text": "mo ‘Ānapi, mo ‘Esitemo, mo ‘Ānimi:"
    },
    {
      "verse": 51,
      "text": "mo Kōseni, mo Hōloni, mo Kilo: ko e kolo ‘e hongofulu mā taha mo honau ngaahi vilisi."
    },
    {
      "verse": 52,
      "text": "Ko ‘Ālapi, mo Tuma, mo ‘Ēsani:"
    },
    {
      "verse": 53,
      "text": "mo ‘Ianimi, mo Pete-tapua, mo ‘Ēfeki;"
    },
    {
      "verse": 54,
      "text": "mo Hūmeta, mo Kiliati-A‘apa (ko Hepeloni ia), mo Sioa: ko e ngaahi kolo ‘e hiva mo honau ngaahi vilisi."
    },
    {
      "verse": 55,
      "text": "Ko Maoni, ko Kāmeli, mo Sifi, mo Siuta;"
    },
    {
      "verse": 56,
      "text": "mo Sisilili mo Sioketeami, mo Sānoa;"
    },
    {
      "verse": 57,
      "text": "ko e Kaini, ko Kipea mo Tīmina; ko e kolo ‘e hongofulu mo honau ngaahi vilisi."
    },
    {
      "verse": 58,
      "text": "Ko Halihuli, ko Pete-sua, mo Kētoa;"
    },
    {
      "verse": 59,
      "text": "mo Ma‘alati, mo Pete-‘ānoti, mo ‘Eletekoni; ko e kolo ‘e ono mo honau ngaahi vilisi."
    },
    {
      "verse": 60,
      "text": "Ko Kiliati-peali (ko Kiliati-sialimi ia), mo Lapa; ko e kolo ‘e ua mo hona ngaahi vilisi."
    },
    {
      "verse": 61,
      "text": "‘I he Toafa, ko Pete-‘ālapa, ko Mītini mo Sēkaka;"
    },
    {
      "verse": 62,
      "text": "Mo Nipisani, mo Kolo-māsima, mo ‘Eni-keti: ko e kolo ‘e ono mo honau ngaahi vilisi."
    },
    {
      "verse": 63,
      "text": "Ka ko e me‘a ki ha‘a Siepusi, ‘a ia na‘e nofo ‘i Selusalema, na‘e ‘ikai ke lava ‘e ha‘a Siuta ke kapusi kinautolu, ka ‘oku nau nonofo, ‘a ha‘a Siepusi mo ha‘a Siuta, ‘i Selusalema, ‘o a‘u ki he ‘aho ni."
    }
  ],
  "timestamp": "2025-08-08T15:54:20.913290"
}