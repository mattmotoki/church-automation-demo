{
  "book": "REV",
  "book_name": "Revelation",
  "chapter": 5,
  "version_id": 1307,
  "url": "https://www.bible.com/bible/1307/REV.5",
  "verses": [
    {
      "verse": 1,
      "text": "PEA u vakai, tā ‘oku ‘i he ‘aofi nima to‘omata‘u ‘o Ia na‘a ne ‘afio ‘i he taloni ha takainga tohi, kuo tohi ‘i loto mo tu‘a, pea sila‘i ‘aki ha sila ‘e fitu."
    },
    {
      "verse": 2,
      "text": "Pea u vakai ha ‘āngelo mālohi ‘oku ne fanongonongo le‘o lahi ‘o pehē, Ko hai ha taha ‘oku taau ke folahi ‘a e tohi, pea ke vete hono ngaahi sila?"
    },
    {
      "verse": 3,
      "text": "Pea na‘e ‘ikai ha taha ‘i he langi, pe ‘i māmani, pe ‘i lolofonua, na‘a ne mafai ke folahi ‘a e tohi, pe ke sio ai."
    },
    {
      "verse": 4,
      "text": "Pea u tangi lahi, koe‘uhi na‘e ‘ikai ‘ilo ha taha ‘oku taau ke folahi ‘a e tohi, pe ke sio ai."
    },
    {
      "verse": 5,
      "text": "Pea pehē mai ‘e ha to ko taha ‘o e kau mātu‘a, ‘Oua ‘e tangi, ko eni ko e Laione ‘oku mei he matakali ‘o Siuta, ko e Huli ‘o Tēvita, kuo ne ikuna, ko ia te ne lava ke vete ‘a e tohi mo hono ngaahi sila."
    },
    {
      "verse": 6,
      "text": "Pea u vakai, tā ‘oku lotolotoi ‘i he taloni, mo e mea mo‘ui ‘e fā, mo e mātu‘a ‘e uofulu mā fā, ha ki‘i Lami, ‘oku ne tu‘u pē kae hangē kuo tāmate‘i, ‘oku ne nifo fitu mo mata fitu, ‘a ia ko e Laumālie Fitu ‘o e ‘Otua, ‘a ia ne fekau atu ki māmani."
    },
    {
      "verse": 7,
      "text": "Pea ne ‘alu atu, pea ‘iloange na‘a ne to‘o ia mei he nima to‘omata‘u ‘o Ia na‘e ‘afio ‘i he taloni."
    },
    {
      "verse": 8,
      "text": "Pea kuo ne to‘o leva ‘a e tohi, pea mape‘e ki lalo ‘i he ‘ao ‘o e Lami ‘a e me‘a-mo‘ui ‘e fā, mo e mātu‘a ‘e uofulu mā fā, ‘oku nau to‘o takitaha ha ha‘ape, pea mo e ngaahi ipu koula ne fonu ‘inisēnisi, ‘a ia ko e ngaahi hū ‘a e kakai lotu,"
    },
    {
      "verse": 9,
      "text": "pea nau hiva‘aki ha hiva fo‘ou, ‘o pehē, Taau pē koe ke to‘o ‘a e tohi, Pea ke vete hono ngaahi sila; He na‘a ke mate tāmate‘i Pea na‘a ke fakatau kakai ma‘a e ‘Otua ‘Aki ho ta‘ata‘a Mei he matakali fuli pē mo e lea, Mo e fa‘ahinga mo e pule‘anga;"
    },
    {
      "verse": 10,
      "text": "Pea na‘a ke ngaohi kinautolu Ko e pule‘anga mo e ngaahi taula‘eiki: Pea te nau Hau ‘i māmani."
    },
    {
      "verse": 11,
      "text": "Pea u vakai, pea tā na‘e ongo mai ha le‘o ‘o ha kau ‘āngelo to ko lahi, na‘e takatakai ki he taloni mo e ngaahi me‘a mo‘ui mo e mātu‘a: pea ko honau lau ko e mano laui mano, mo e afe laui afe;"
    },
    {
      "verse": 12,
      "text": "pea nau lea le‘o lahi, ‘o pehē, ‘Oku taau pē ‘a e Lami ne mate tāmate‘i Ke lau kiate ia ‘a e mafai, mo e koloa, Mo e poto, mo e mālohi, mo e faka‘apa‘apa, Mo e kolōlia, mo e fakafeta‘i."
    },
    {
      "verse": 13,
      "text": "Pea ‘ilonga ha mea mo‘ui na‘e ‘i he langi, mo māmani, mo lolofonua, mo e tahi, mo e ngaahi me‘a kotoa pē ‘oku ‘i ai, na‘a ku fanongo kiate kinautolu ‘oku nau pehē, Ko Ia ‘oku ‘afio ‘i he taloni Pea mo e Lami, Ke ‘onaua ‘a e fakafeta‘i, mo e faka‘apa‘apa, Mo e kolōlia, mo e aoniu, ‘o lauikuonga pea ta‘engata."
    },
    {
      "verse": 14,
      "text": "Pea ko e me‘a mo‘ui ‘e fā na‘a nau pehē, ‘Ēmeni: pea ko e kau mātu‘a na‘a nau mape‘e ki lalo ‘o hū."
    }
  ],
  "timestamp": "2025-08-08T15:58:12.749259"
}