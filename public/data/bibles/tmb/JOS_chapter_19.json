{
  "book": "JOS",
  "book_name": "Joshua",
  "chapter": 19,
  "version_id": 1307,
  "url": "https://www.bible.com/bible/1307/JOS.19",
  "verses": [
    {
      "verse": 1,
      "text": "PEA ko hono ua ‘o e talotalo na‘e tonu kia Simione, ‘a e matakali ‘o ha‘a Simione mo honau ngaahi fāmili, pea ko honau tofi‘a na‘e tō ‘i he loto tofi‘a ‘o ha‘a Siuta."
    },
    {
      "verse": 2,
      "text": "Pea na‘a nau ma‘u moonau tofi‘a ‘a Peasipa (pe ko Sipa), mo Mōlata;"
    },
    {
      "verse": 3,
      "text": "mo Hasa-suali, mo Pala, mo ‘Āsimi:"
    },
    {
      "verse": 4,
      "text": "mo ‘Elitolati, mo Pētuli, mo Hoama:"
    },
    {
      "verse": 5,
      "text": "mo Sikilaki, mo Pete-makapoti, mo Hasa-Susa;"
    },
    {
      "verse": 6,
      "text": "mo Pete-lepaoti, mo Saluheni: ko e kolo ‘e hongofulu mā tolu mo honau ngaahi vilisi."
    },
    {
      "verse": 7,
      "text": "Ko ‘Eni, ko Līmoni, mo ‘Ēteli, mo ‘Āsani: ko e kolo ‘e fā mo honau ngaahi vilisi."
    },
    {
      "verse": 8,
      "text": "Pea mo e ngaahi vilisi kotoa pē na‘e tu‘u takatakai ki he ngaahi kolo ko ia, ‘o a‘u ki Pealati-pea, ‘a Lama-Tonga. Ko e tofi‘a ia ‘o e matakali ‘o ha‘a Simione mo honau ngaahi fāmili."
    },
    {
      "verse": 9,
      "text": "Ko e tofi‘a ‘o ha‘a Simione na‘e tō mei he vahe ‘o ha‘a Siuta: he ko e ‘inasi ‘o ha‘a Siuta na‘e lahi fau kiate kinautolu: ko ia na‘e ma‘u tofi‘a ‘e ha‘a Simione ‘i he loto tofi‘a ‘o e fa‘ahinga ko ia."
    },
    {
      "verse": 10,
      "text": "Pea ko hono tolu ‘o e talotalo na‘e tonu ki ha‘a Sepulone mo honau ngaahi fāmili: pea ko e kau‘ā ‘o honau tofi‘a na‘e ‘alu ki Sāliti:"
    },
    {
      "verse": 11,
      "text": "pea a‘u hake honau kau‘ā ki lulunga, ki Mālala, ‘o ne lave ki Tapeseti ki he vai ‘oku ‘i he ‘ao ‘o Siokiniami:"
    },
    {
      "verse": 12,
      "text": "pea na‘e ‘alu foki mei Sāliti ki hahake mo e hopo‘anga la‘ā ki he tafafonua ‘o Kisiloti-tepoa; ‘o fou atu ki Tapelati, ‘o ‘alu hake ki Siafia:"
    },
    {
      "verse": 13,
      "text": "pea mole atu mei ai ki hahake ki Kati-hefeli, mo ‘Eti-kasini: Pea ‘asi ‘i Līmoni ‘a ia ‘oku afe atu ki Nea:"
    },
    {
      "verse": 14,
      "text": "pea takai ia ‘e he kau‘ā mei he tokelau ki Hanatoni, ‘o tū‘ulu ki he tele‘a ‘o Sifitaeli:"
    },
    {
      "verse": 15,
      "text": "ko Kātaki foki mo Nahalali, mo Similoni, mo ‘Ītala, mo Pētelihema: ko e kolo ‘e hongofulu mā ua mo honau ngaahi vilisi."
    },
    {
      "verse": 16,
      "text": "Ko e tofi‘a ia ‘o ha‘a Sepulone mo honau ngaahi fāmili: ko honau ngaahi kolo ia mo honau ngaahi vilisi."
    },
    {
      "verse": 17,
      "text": "Ko hono fā ‘o e talotalo na‘e tonu kia ‘Īsaka, ‘io, ki ha‘a ‘Īsaka mo honau ngaahi fāmili."
    },
    {
      "verse": 18,
      "text": "Pea na‘e tu‘u ‘i honau vahe ‘a Sisilili, mo Kesuloti mo Sūnemi:"
    },
    {
      "verse": 19,
      "text": "mo Hafalaimi, mo Sioni, mo ‘Anahalati:"
    },
    {
      "verse": 20,
      "text": "mo Lāpiti, mo Kisioni, mo ‘Ēpesi:"
    },
    {
      "verse": 21,
      "text": "mo Lēmeti, mo ‘Eni-kānimi, mo ‘Eni-hata, mo Pete-pāsisi:"
    },
    {
      "verse": 22,
      "text": "pea lave ‘a e kau‘ā ki Tepoa, mo Sahasuma, mo Pete-semesi: pea na‘e tū‘ulu honau kau‘ā ki Soatani: ko e kolo ‘e hongofulu mā ono mo honau ngaahi vilisi."
    },
    {
      "verse": 23,
      "text": "Ko e tofi‘a ia ‘o e matakali ‘o ha‘a ‘Īsaka mo honau ngaahi fāmili: ko honau ngaahi kolo ia mo honau ngaahi vilisi."
    },
    {
      "verse": 24,
      "text": "Pea ko hono nima ‘o e talotalo na‘e tonu ki he matakali ‘o ha‘a ‘Āseli mo honau ngaahi fāmili."
    },
    {
      "verse": 25,
      "text": "Pea na‘e kau ki honau vahe ‘a Helekati, mo Hali, mo Pēteni, mo ‘Akisafi:"
    },
    {
      "verse": 26,
      "text": "mo ‘Ālameleki, mo ‘Āmati, mo Mīsali: pea na‘e lave ki Kāmeli ‘i lulunga, pea ki Sīhoalipinati."
    },
    {
      "verse": 27,
      "text": "Pea na‘e foki fakahahake ki Pete-Tākoni, ‘o lave kia Sepulone, pea ki he tele‘a ‘o Sīfita-‘eli ki he tokelau, ki Pete-‘ēmeki mo Neieli: ‘o ne ‘alu fakato‘ohema ki Kāpuli."
    },
    {
      "verse": 28,
      "text": "Pea ki ‘Epeloni, mo Lēhopi, mo Hāmoni, mo Kana, ‘o a‘u ki Fu‘u Saitoni:"
    },
    {
      "verse": 29,
      "text": "pea afe mai ‘a e kau‘ā ki Lama, pea ki he kolo ko e talitau‘anga ‘o Taia: pea afe ‘a e kau‘ā ki Hosa, ‘o tū‘ulu ki tahi fe‘unga mo e laine ‘o ‘Akisipi:"
    },
    {
      "verse": 30,
      "text": "ko ‘Uma foki mo ‘Ēfeki mo Lēhopi: ko e kolo ‘e uofulu mā ua mo honau ngaahi vilisi."
    },
    {
      "verse": 31,
      "text": "Ko e tofi‘a ia ‘o e matakali ‘o ha‘a ‘Āseli, mo honau ngaahi fāmili, ko honau ngaahi kolo ia mo honau ngaahi vilisi."
    },
    {
      "verse": 32,
      "text": "Pea ko hono ono ‘o e talotalo na‘e tonu ki ha‘a Nafitalai, ‘io, ki ha‘a Nafitalai mo honau ngaahi fāmili."
    },
    {
      "verse": 33,
      "text": "Pea ko honau vahe na‘e kamata mei Hēlefi mo e ‘oke ‘i Sa‘ananimi, pea kau ai ‘a ‘Ataminekepi, mo Siapinili, ‘o fai atu ki Lākumi; pea na‘e tū‘ulu ki Soatani."
    },
    {
      "verse": 34,
      "text": "Pea afe ‘a e kau‘ā ki lulunga ki ‘Asenoti-Tepoa, ‘o ‘alu atu mei ai ki Hūkoki: pea ne lave ki Sepulone mei he tonga, pea ki ‘Āseli mei lulunga pea ki Siuta-Soatani mei hahake."
    },
    {
      "verse": 35,
      "text": "Pea ko e ngaahi kolo ‘aa‘i ko Sītimi, Sieli, mo Hāmati, ‘a Lākati mo Kineleti:"
    },
    {
      "verse": 36,
      "text": "mo ‘Ātama, mo Lama, mo Hasoa:"
    },
    {
      "verse": 37,
      "text": "mo Kētesi, mo ‘Etilei, mo ‘Enihasoa;"
    },
    {
      "verse": 38,
      "text": "mo ‘Īloni, mo Mikitali-‘ela, ‘a Hōlemi mo Pete-‘ānati, mo Pete-semesi: ko e kolo ‘e hongofulu mā hiva mo honau ngaahi vilisi."
    },
    {
      "verse": 39,
      "text": "Ko e tofi‘a ia ‘o e matakali ‘o ha‘a Nafitalai mo honau ngaahi fāmili; ko honau ngaahi kolo mo honau ngaahi vilisi."
    },
    {
      "verse": 40,
      "text": "Ko hono fitu ‘o e talotalo na‘e tonu ki he matakali ‘o ha‘a Tani mo honau ngaahi fāmili."
    },
    {
      "verse": 41,
      "text": "Pea ko e kau‘ā ‘o honau tofi‘a ‘a Sola, mo ‘Esitaoli, mo ‘Ili-semesi;"
    },
    {
      "verse": 42,
      "text": "mo Sa‘ala-pini, mo ‘Esialoni, mo ‘Ītela;"
    },
    {
      "verse": 43,
      "text": "mo ‘Eiloni, mo Tīmina, mo ‘Ekiloni;"
    },
    {
      "verse": 44,
      "text": "mo ‘Eliteke, mo Kipetoni, mo Pealati;"
    },
    {
      "verse": 45,
      "text": "mo Sīhuti, mo Pene-pēlaka, pea mo Kati-limoni;"
    },
    {
      "verse": 46,
      "text": "mo Me-siakoni, mo Lākoni, mo e tafafonua ‘oku fehangahangai mo Siopa."
    },
    {
      "verse": 47,
      "text": "Ka ko e vahe ‘o ha‘a Tani na‘e ‘ikai ke ngata ai, ka na‘e ‘alu atu ‘a ha‘a Tani, ‘o tau mo Lēsemi, ‘o nau hamu ia, ‘o taa‘i ‘aki ‘a e mata ‘o e heletā, ‘o nau ma‘u ia ‘o nofo ai, ‘o nau fakahingoa ‘a Lēsemi ko Tani, ‘o tatau mo e hingoa ‘o honau tupu‘anga ko Tani."
    },
    {
      "verse": 48,
      "text": "Ko e tofi‘a ia ‘o e matakali ‘o ha‘a Tani mo honau ngaahi fāmili; ko honau ngaahi kolo ia mo honau ngaahi vilisi."
    },
    {
      "verse": 49,
      "text": "Pea ‘osi ai ‘enau vahe fonua mo tu‘utu‘uni kau‘ā; pea na‘e foaki ‘e ha‘a ‘Isileli ha tofi‘a kia Siosiua ko e foha ‘o Nuni ‘i honau lotolotonga:"
    },
    {
      "verse": 50,
      "text": "‘o hangē ko e fekau ‘a e ‘Eiki na‘a nau tuku kiate ia ‘a e kolo na‘a ne kole ki ai, ‘a Tīminati-sela ‘i he fonua mo‘unga ‘o ‘Ifalemi: pea na‘a ne langa ‘a e kolo ‘o nofo ai."
    },
    {
      "verse": 51,
      "text": "Ko e ngaahi tofi‘a eni na‘e vahe ‘e ‘Eliesa ko e taula‘eiki, mo Siosiua ko e foha ‘o Nuni mo e hou‘eiki ‘ulumotu‘a ‘i he ngaahi matakali ‘a ha‘a ‘Isileli, ‘o nau fai talotalo ki ai ‘i Sailo, ‘i he ‘ao ‘o e ‘Eiki ‘i he mata Tēniti Fe‘iloaki‘anga. Pea ‘osi ai ‘enau vahe fonua."
    }
  ],
  "timestamp": "2025-08-08T15:54:21.528471"
}