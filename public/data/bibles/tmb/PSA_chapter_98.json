{
  "book": "PSA",
  "book_name": "Psalms",
  "chapter": 98,
  "version_id": 1307,
  "url": "https://www.bible.com/bible/1307/PSA.98",
  "verses": [
    {
      "verse": 1,
      "text": "Hiva kia Sihova ‘aki ‘a e hiva fo‘ou ē; He ko e koto fakaofo ‘ene ngāue; Ko hono to‘ukupu to‘omata‘u mo hono nima tāpuhā, Kuo ne ma‘u ‘a e fakamo‘ui ma‘ana."
    },
    {
      "verse": 2,
      "text": "Kuo fakae‘a ‘e Sihova ‘ene fakamo‘ui: Kuo ne tatala ‘ene faitotonu ‘i he ‘ao ‘o e ngaahi kakai."
    },
    {
      "verse": 3,
      "text": "Kuo ne manatu ke fai ki he fale ‘o ‘Isileli ‘a e meesi mo e fakamo‘oni lea; Kuo mamata ‘e he ngaahi ngata‘anga ‘o māmani ki he fakamo‘ui ‘a hotau ‘Otua."
    },
    {
      "verse": 4,
      "text": "Mavava kia Sihova, ‘a māmani kotoa: Ha‘aki mai, ‘o hiva fiefia mo tā."
    },
    {
      "verse": 5,
      "text": "Tā kia Sihova ‘aki ‘a e ha‘ape; Fai ‘aki ‘a e ha‘ape mo e lea ‘o e saame."
    },
    {
      "verse": 6,
      "text": "Fai ‘aki ‘a e ngaahi talupite mo e le‘o ‘o e koaneti, Mavava he ‘ao ‘o Sihova, ko e Tu‘i."
    },
    {
      "verse": 7,
      "text": "Ke ‘u‘ulu ‘a e tahi mo hono fu‘u fonu na; ‘A māmani mo hono kau nofo‘anga."
    },
    {
      "verse": 8,
      "text": "‘a e ngaahi vaitafe ke nau pasipasi nima; ‘A e ngaahi mo‘unga ke nau hiva fakataha;"
    },
    {
      "verse": 9,
      "text": "‘I he ‘ao ‘o Sihova, he ‘oku ne ha‘u na Ke fakamaau ‘a e fonua: Te ne fai ki he totonu ‘ene fakamaau ‘a māmani, Pea te ne fai ki he ngaahi fa‘ahinga, ‘o ‘ikai piko‘i."
    }
  ],
  "timestamp": "2025-08-08T15:55:36.594422"
}