{
  "book": "PSA",
  "book_name": "Psalms",
  "chapter": 149,
  "version_id": 1307,
  "url": "https://www.bible.com/bible/1307/PSA.149",
  "verses": [
    {
      "verse": 1,
      "text": "HALELU‘IA! Hiva ki he ‘Eiki ‘aki ha hiva fo‘ou, Fai hono fakamālō ‘i he fakataha ‘o ‘ene kau lotu."
    },
    {
      "verse": 2,
      "text": "Ke fakafiefia ‘a ‘Isileli ‘i he ‘Afio na‘a ne ngaohi ia: Ke tome‘e ‘a ha‘a Saione ‘i honau tu‘i na,"
    },
    {
      "verse": 3,
      "text": "Ke nau fakamālō‘ia hono huafa ‘i he me‘e: Ke nau hiva kiate ia ‘i he tā lali mo e ha‘ape."
    },
    {
      "verse": 4,
      "text": "He ‘oku mahu‘inga‘ia ‘a Sihova ‘i hono kakai; Te ne ‘ai ke faka‘ofo‘ofa ‘a e kau kātaki ‘aki ‘a e fakamo‘ui."
    },
    {
      "verse": 5,
      "text": "‘E hākailangitau ‘a e kau lotu koe‘uhi ko e lāngilangi ko ia: Te nau hiki mavava ‘i honau mohenga."
    },
    {
      "verse": 6,
      "text": "Ko e fakahīkihiki‘i ‘o e ‘Otua ‘oku ‘i honau kia, Mo e heletā fakatoumata ‘i honau nima."
    },
    {
      "verse": 7,
      "text": "Ke fai sauni ki he Senitaile, ‘A e ngaahi tautea ki he ngaahi fa‘ahinga kehe."
    },
    {
      "verse": 8,
      "text": "Ke ha‘i seini honau ngaahi tu‘i, Mo honau hou‘eiki ‘aki ‘a e ‘aione kii‘i."
    },
    {
      "verse": 9,
      "text": "Ke fakaai kiate kinautolu ‘a e tautea kuo tohia: Ko e lāngilangi ia ‘o ‘ene kau lotu kotoa. HALELU‘IA!"
    }
  ],
  "timestamp": "2025-08-08T15:55:44.313522"
}