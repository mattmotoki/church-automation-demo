{
  "book": "EST",
  "book_name": "Esther",
  "chapter": 7,
  "version_id": 1307,
  "url": "https://www.bible.com/bible/1307/EST.7",
  "verses": [
    {
      "verse": 1,
      "text": "KO ia na‘e omi ‘a e tu‘i mo Hāmani ke kātoanga mo ‘Ēseta ko e kuini."
    },
    {
      "verse": 2,
      "text": "Pea folofola ‘a e tu‘i kia ‘Ēseta ‘i hono ‘aho ua foki, ‘i he‘enau inu uaine, Ko e hā ho‘o kole, Kuini ‘Ēseta? pea ‘e ‘atu: ‘io, ko e hā ‘a e me‘a ‘oku ke fiema‘u? pea ‘e fai, neongo ko e vaeua ‘o e pule‘anga."
    },
    {
      "verse": 3,
      "text": "Pea tali ‘e Kuini ‘Ēseta, ‘o ne fakatau folofola, ‘Ēī, ka kuo u ta‘imālie ‘ofa ‘i he ‘afiona, pea ka ‘oku lelei ki he ‘afiona, pea tuku mai ke u mo‘ui–ko ‘eku kole ia–mo hoku kakai foki–ko e me‘a ia ‘oku ou fiema‘u."
    },
    {
      "verse": 4,
      "text": "He kuo fakatau kimautolu, ‘a au mo hoku kakai, ke faka‘auha, ke tāmate‘i, pea ke faka‘osi. Ka ‘oka ne ko e fakatau kimautolu ke tamaio‘eiki mo kaunanga, pehē kuo u fakalongo, neongo ‘e ‘ikai lava ‘e he fili ke fakaai ‘a e fakamasiva ‘o e tu‘i."
    },
    {
      "verse": 5,
      "text": "Pea folofola ‘a Kingi ‘Ehasivelo kia ‘Ēseta ko e kuini, Ko hai tū ia, pea ‘oku ne ‘i fē, kuo ‘afungi hono loto ke fai ha me‘a pehē?"
    },
    {
      "verse": 6,
      "text": "Pea tali ‘e ‘Ēseta. Ha tangata fakamamahi mo fili–‘a Hāmani Kovi na! Pea manavahē ‘a Hāmani ‘i he ‘ao ‘o e tu‘i mo e kuini."
    },
    {
      "verse": 7,
      "text": "Pea me‘a hake ‘a e tu‘i mei he inu uaine kuo tuputāmaki, ‘o ne ‘alu ki he ngouetapu ‘o e palasi: pea tu‘u ‘a Hāmani ke kole mo‘ui meia Kuini ‘Ēseta; he na‘a ne vakai kuo pau ‘a e mala kiate ia mei he tu‘i."
    },
    {
      "verse": 8,
      "text": "Pea foki ‘a e tu‘i mei he ngouetapu ‘o e palasi ki he fale taumafa uaine, pea ko Hāmani e kuo hinga ki he sofa ‘oku ‘i ai ‘a ‘Ēseta. Pea folofola ‘a e tu‘i, Te ne tohotoho‘i foki ‘a e kuini, ‘i fale, ‘i hoku ‘ao! Ko e tō mai leva ‘a e lea mei he fofonga ‘o e tu‘i na‘a nau ‘ai ‘a e pūlou ki he fofonga ‘o Hāmani."
    },
    {
      "verse": 9,
      "text": "Pea fakatau folofola hake ‘a Ha‘apona ko e taha ‘i he kau ‘iunoke na‘e fai ‘a e fakafe‘ao ki he tu‘i, Vakai foki, ko e ‘akau na‘e ngaohi ‘e Hāmani kia Motekiai na‘e tala me‘a ‘aonga ma‘a e tu‘i, ‘oku kei tu‘u ia ‘i he fale ‘o Hāmani, ‘oku nimangofulu‘i kiupite hono mā‘olunga."
    },
    {
      "verse": 10,
      "text": "Pea folofola ‘a e tu‘i, Fakatūfana‘i ia ‘i ai. Ko ia na‘a nau fakatūfana‘i ‘a Hāmani ‘i he ‘akau na‘a ne teu mo‘o Motekiai. Pea na‘e toki lolou ai ‘a e houhau ‘o e tu‘i."
    }
  ],
  "timestamp": "2025-08-08T15:55:11.870976"
}