{
  "book": "PSA",
  "book_name": "Psalms",
  "chapter": 52,
  "version_id": 1307,
  "url": "https://www.bible.com/bible/1307/PSA.52",
  "verses": [
    {
      "verse": 1,
      "text": "KO E hā ‘oku ke pōlepole ai ‘i he kovi kuo fai–‘a e to‘a! Ko e ‘ofa ‘a ‘Ela ‘oku tolonga."
    },
    {
      "verse": 2,
      "text": "‘a e manako kākā, ko ho ‘elelo ‘oku fakakaukau fakapō, ‘O hangē ha tele kuo faka‘alo."
    },
    {
      "verse": 3,
      "text": "‘Oku ke ‘ofa lahi ki he kovi ‘i he lelei; Pea ki he loi ‘i he lea mā‘oni‘oni. (Sila)"
    },
    {
      "verse": 4,
      "text": "‘a e ‘elelo kākā, Ko ho‘o manako ai pē ‘a e lau faka‘auha."
    },
    {
      "verse": 5,
      "text": "Ko ‘Ela foki te ne laiki koe ‘o ta‘ehili; Te ne puke koe ‘o hamusi mei ho tēniti, Pea te ne ta‘aki fu‘u mei he fonua ‘o e mo‘ui. (Sila)"
    },
    {
      "verse": 6,
      "text": "Pea ‘e sio ki ai ‘a e kau angatonu, pea te nau ‘apasia, Pea te nau kata manuki ki he toko taha ko ia."
    },
    {
      "verse": 7,
      "text": "“‘Āua! tā ko e to‘a ia na‘e ‘ikai hūfanga ‘aki ‘a e ‘Otua, Ka ne falala ki he lahi ‘o ‘ene koloa, ‘O ne ta‘emangoi ‘i he fai ‘ene havala.”"
    },
    {
      "verse": 8,
      "text": "Ka ko au te u ‘i he fale ‘o e ‘Otua, ‘O hangē ha fu‘u ‘ōlive laumata. Te u falala ki he ‘ofa ‘a e ‘Otua, ‘O lauikuonga pea tuputupu‘a."
    },
    {
      "verse": 9,
      "text": "Te u fakafeta‘i kiate koe ‘o ta‘engata, Koe‘uhi ko ho‘o fai ‘a e me‘a ko ia: Pea te u tatali ki ho huafa he ‘oku lelei ia, ‘I he ‘ao ‘o ho kau ‘ofeina."
    }
  ],
  "timestamp": "2025-08-08T15:55:29.471587"
}