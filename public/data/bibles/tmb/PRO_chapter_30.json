{
  "book": "PRO",
  "book_name": "Proverbs",
  "chapter": 30,
  "version_id": 1307,
  "url": "https://www.bible.com/bible/1307/PRO.30",
  "verses": [
    {
      "verse": 1,
      "text": "FOLOFOLA ‘a e mafi, Kuo u ongosia ‘i he fai, ‘e ‘Otua, ‘E ‘Otua, kuo u ongosia ‘i he fai, Pea kuo u tuku."
    },
    {
      "verse": 2,
      "text": "Tā ko e fakamanu kita, ‘o ‘ikai ko e maama, Pea ‘oku ‘ikai ‘iate au ‘a e ‘atamai ‘o e tangata:"
    },
    {
      "verse": 3,
      "text": "Pea na‘e ‘ikai te u ako ‘a e poto, Ke u a‘usia ‘a e ‘ilo‘i ‘o e Tāpuhā."
    },
    {
      "verse": 4,
      "text": "Ko hai kuo ‘alu hake ki he langi ‘o ‘alu hifo? Ko hai kuo kuku ‘a e matangi ‘i hono ongo nima? Ko hai kuo lokuloku ‘a e vai ‘i ha kofu? Ko hai kuo hunuki ‘a e ngaahi ngata‘anga ‘o māmani? Ko hai hono huafa, Pea ko hai ‘a e huafa ‘o hono ‘Alo, ‘O kapau ‘oku ke ‘ilo ki ai?"
    },
    {
      "verse": 5,
      "text": "Ko e folofola kotoa ‘a ‘Elohā kuo ‘osi-‘a-sivi; Ko e fakaū ia kiate kinautolu kuo hūfanga kiate ia."
    },
    {
      "verse": 6,
      "text": "‘Oua te ke fakalahi ki he‘ene ngaahi lea; Na‘a ne fakamāu‘i koe, pea ke hā ko e loi."
    },
    {
      "verse": 7,
      "text": "Ko e ua‘i me‘a kuo u kole mei he ‘Afiona; ‘Oua ‘e fakafisi hono ‘omi te‘eki te u mate:"
    },
    {
      "verse": 8,
      "text": "Ko e muna mo e lea loi, fakamama‘o meiate au: ‘Oua ‘e tuku ke u masiva pe koloa‘ia; Fafanga ‘aki au ‘a e me‘akai ‘o hoku ‘inasi;"
    },
    {
      "verse": 9,
      "text": "Na‘a ‘iloange te u fu‘u mākona, ‘o u faka‘otuamate‘i ‘a e ‘Afiona; ‘O u pehē, “Ko hai ‘a Sihova?” Pea na‘a ‘iloange te u masiva, ‘o kaiha‘a; Pea u talakaa‘i ‘a e huafa ‘o hoku ‘Otua."
    },
    {
      "verse": 10,
      "text": "‘Oua ‘e lau‘ikovi ‘a e tamaio‘eiki ki hono ‘eiki; Na‘a ne talatuki‘i koe, pea ke fua hono mo‘ua."
    },
    {
      "verse": 11,
      "text": "‘a e nofo– ‘Oku kape ki he‘enau tamai, Pea ‘oku ‘ikai ke talamonū ki he fa‘ē!"
    },
    {
      "verse": 12,
      "text": "‘a e nofo– ‘Oku ma‘a ‘i he vakai ‘anautolu, Ka ‘oku te‘eki ke fufulu ‘enau ‘uli!"
    },
    {
      "verse": 13,
      "text": "‘a e nofo– Hono ‘ikai matahihiki, Mo tu‘amata mafe‘u!"
    },
    {
      "verse": 14,
      "text": "‘a e nofo– Nifo heletā, Pea hangē ha hele māsila ‘a e kaungao, Ke keina ‘o ‘osi ‘a e masiva mei he fonua, Pea ke ‘osi ‘a e fusimo‘omo mei he kakai!"
    },
    {
      "verse": 15,
      "text": "‘Oku ma‘u ‘e he ‘aluka ha ‘ōfefine ‘e toko ua– “Tuku mai,” “Tuku mai”– ‘Oku ai ha me‘a ‘e tolu ‘oku ‘ikai fiu– ‘Isa, ko e fā ‘oku ‘ikai ke pehē, “Ma‘u ā:”"
    },
    {
      "verse": 16,
      "text": "Ko Hētesi; mo e manava ‘oku pa‘a; Ko e fonua ‘oku ‘ikai ke fiu ‘i he vai: Ko e afi foki ‘oku ‘ikai ke pehē, “Ma‘u ā.”"
    },
    {
      "verse": 17,
      "text": "Ko e mata ‘oku luki ki he‘ene tamai, Pea ‘oku ne maa‘i ‘a e talangofua ki he‘ene fa‘ē; ‘E kape‘i ‘a e mata ko ia ‘e he fanga lēveni ‘o e tele‘a. Pea keina ia ‘e he ‘īkale mui."
    },
    {
      "verse": 18,
      "text": "‘Oku ai ‘a e me‘a ‘e tolu ‘oku ou ofo‘ia ai– ‘Isa, ko e fā ‘oku ‘ikai te u ‘ilo‘i:"
    },
    {
      "verse": 19,
      "text": "Ko e ‘alunga ‘o e ‘īkale ‘i he ‘atā; Ko e ‘alunga ‘o e ngata ‘i he funga maka; Ko e ‘alunga ‘o e vaka ‘i he moana; Pea mo e ‘alunga ‘o ha fu‘u tangata mo ha finemui."
    },
    {
      "verse": 20,
      "text": "‘Oku pehē ‘a e ‘alunga ‘o e fefine tono tangata: ‘Oku ne kai, pea holoholo hono ngutu, ‘O ne pehē, Tala‘ehai ‘oku ai ha kovi kuo u fai."
    },
    {
      "verse": 21,
      "text": "‘Oku ai ‘a e me‘a ‘e tolu ‘oku kulukia ai ‘a e fonua hono fua– ‘Isa, ko e fā ‘oku ‘ikai te ne matu‘uaki;"
    },
    {
      "verse": 22,
      "text": "Ko e tamaio‘eiki kuo hoko ‘o tu‘i; Mo e vale kuo mohu me‘akai;"
    },
    {
      "verse": 23,
      "text": "Ko e fefine fehi‘anekina ‘oka ‘iloange ‘oku ne ma‘u husepāniti; Mo ha kaunanga kuo ne fetongi ‘a e ma‘itaki."
    },
    {
      "verse": 24,
      "text": "‘Oku ai ha faa‘i me‘a ‘oku matamata iiki ‘i māmani, Ka ko e fa‘ahinga poto he poto ange fau:"
    },
    {
      "verse": 25,
      "text": "Ko e lō–ko e fa‘ahinga kakai ‘oku ‘ikai mālohi, Ka ‘oku nau tokonaki ‘i he fa‘ahita‘u māfana ‘enau me‘akai."
    },
    {
      "verse": 26,
      "text": "Ko e sāfana–ko e kakai ‘oku ‘ikai ke kaukaua, Ka ‘oku nau ‘ai ‘i he makatu‘u honau fale."
    },
    {
      "verse": 27,
      "text": "‘Oku ‘ikai ma‘u tu‘i ‘e he he‘e, Ka ‘oku nau ‘alu atu fakataha fakavāhenga tau."
    },
    {
      "verse": 28,
      "text": "Ko e pili–‘oku ke lava ke puke ‘aki ho nima, Ka ‘oku ne ‘i he palasi ‘o e ngaahi tu‘i."
    },
    {
      "verse": 29,
      "text": "‘Oku ai ha me‘a ‘e tolu ‘oku omooma ‘enau laka– ‘Isa, ko e fā ‘oku ‘alu fakatūtū:"
    },
    {
      "verse": 30,
      "text": "Ko e laione– Ko e helo ‘o e fanga manu, Pea ‘oku ‘ikai te ne papae ki ha taha;"
    },
    {
      "verse": 31,
      "text": "Ko e moa ta‘ane mo ‘ene kau fefine; Pea ko e kosi tangata; Pea mo e tu‘i ‘oku fotu ‘i hono kakai."
    },
    {
      "verse": 32,
      "text": "Kapau kuo ke fai vale ‘i ho‘o fakahīkihiki‘i koe, Pea kapau kuo ke fai he puleaki, ‘Ai ho nima ki ho ngutu:"
    },
    {
      "verse": 33,
      "text": "He ko e ngaohi ‘o e hu‘akau ‘e iku ko e pota, Pea ko e ngaohi ‘o e ihu ‘e iku ki ha toto, Pea ko e ngaohi ‘o e fōtunga ‘e iku ki he kē."
    }
  ],
  "timestamp": "2025-08-08T15:55:50.343566"
}