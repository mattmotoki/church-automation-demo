{
  "book": "ISA",
  "book_name": "Isaiah",
  "chapter": 4,
  "version_id": 1307,
  "url": "https://www.bible.com/bible/1307/ISA.4",
  "verses": [
    {
      "verse": 1,
      "text": "‘I he taimi ko ia ‘e hoko ‘a e holi ‘o Sihova ko e matamatalelei‘anga mo e fakalāngilangi,"
    },
    {
      "verse": 2,
      "text": "pea ko e fua ‘o e fonua ‘e hoko ko e pōlepole‘anga mo e teunga ki he toenga ‘o ‘Isileli."
    },
    {
      "verse": 3,
      "text": "Pea ‘e hoko ‘o pehē, ko e fakatoe ‘i Saione, ‘io, ko e toenga nofo Selusalema, ko e hingoa ‘e ui‘aki kinautolu ko e Ha‘a Mā‘oni‘oni, ‘a ia fua pē ‘i Selusalema kuo tohi ke hoko ki he kau mo‘ui."
    },
    {
      "verse": 4,
      "text": "‘Oka kuo fufulu ‘e ‘Ātonai ‘a e ma‘uma‘utunga ‘a e kau ta‘ahine Saione, mo tā ma‘a e toto‘ia ‘o Selusalema ke ‘osi mei ai, ‘aki ‘a e laumālie fakamaau mo e laumālie fakamomofi."
    },
    {
      "verse": 5,
      "text": "Pea ‘e fakatupu ‘e Sihova ‘i he funga nofo‘anga kotoa ‘o Mo‘unga Saione, pea ‘i he funga ‘o hono ngaahi fakataha, ha ‘ao, ‘aho, mo e kohu; pea po‘uli ko e huhulu ‘o ha afi ‘oku ulo: he ‘e fungani ‘aki ‘a e lāngilangi kotoa ha fakamalumalu."
    },
    {
      "verse": 6,
      "text": "Pea ‘e hoko ia ko e palepale ke fakamalumalu ‘aho mei he pupuha, pea ko e hūfanga mo e toitoi‘anga mei he taufa mo e ‘uha."
    }
  ],
  "timestamp": "2025-08-08T15:55:58.071940"
}