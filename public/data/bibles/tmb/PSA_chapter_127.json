{
  "book": "PSA",
  "book_name": "Psalms",
  "chapter": 127,
  "version_id": 1307,
  "url": "https://www.bible.com/bible/1307/PSA.127",
  "verses": [
    {
      "verse": 1,
      "text": "KA ‘ikai langa ‘e Sihova ‘a e fale, Ko e ongosia ‘a e kau langa ko e kulanoa pē: Ka ‘ikai le‘ohi ‘e Sihova ‘a e kolo, ‘Oku ‘ā tu‘unga‘a pē ‘a e tangata le‘o."
    },
    {
      "verse": 2,
      "text": "Ko e kulanoa ho‘omou ‘ā hengihengi, Ho‘omou mohe tuai, Ho‘omou kai ‘a e mā ‘o e ongosia; He ‘oku Ne foaki tatau pē ki hono ‘ofa‘anga, kae mohe pē ia"
    },
    {
      "verse": 3,
      "text": "Vakai, ko e fānau ko e ‘inasi meia Sihova: Ko e totongi ‘oku ne ‘omi ko e fua he manava."
    },
    {
      "verse": 4,
      "text": "Hangē ko e ngaahi ngahau ‘i he nima ‘o ha to‘a, Pehē ‘a e ngaahi foha ‘oku te ma‘u kei talavou kita."
    },
    {
      "verse": 5,
      "text": "Monū‘ia ā ka ko e to‘a kuo fonu ai ‘ene hōfangahau na: ‘E ‘ikai mā ‘a e fa‘ahinga ko ia, ‘Oka nau ka alea mo honau ngaahi fili ‘i he matapā."
    }
  ],
  "timestamp": "2025-08-08T15:55:41.012855"
}