{
  "book": "JOS",
  "book_name": "Joshua",
  "chapter": 16,
  "version_id": 1307,
  "url": "https://www.bible.com/bible/1307/JOS.16",
  "verses": [
    {
      "verse": 1,
      "text": "PEA na‘e fai talotalo ma‘a e hako ‘o Siosifa, pea tō kiate kinautolu ‘o pehē; na‘e kamata mei Soatani, fe‘unga mo Sielikō, ‘i he vai ‘o Sielikō mei hahake, ‘a e toafa, ‘o ‘alu hake mei Sielikō, pea fou ‘i he fonua mo‘unga ki Pēteli;"
    },
    {
      "verse": 2,
      "text": "pea na‘e ‘uhi atu mei Pēteli ki Lusa, pea fou atu ki he tafafonua ‘o ha‘a ‘Āleki ‘Ataloti;"
    },
    {
      "verse": 3,
      "text": "pea na‘e hifo ai ki lulunga ki he tafafonua ‘o ha‘a ‘Iafeleti, ‘o a‘u ki he tafafonua ‘o Pete-holoni-lalo mo Kēseli: pea ne tū‘ulu ki tahi."
    },
    {
      "verse": 4,
      "text": "Pea ma‘u honau tofi‘a ‘e he hako ‘o Siosifa, ‘a Manase mo ‘Ifalemi."
    },
    {
      "verse": 5,
      "text": "Pea ko e vahe ‘o ha‘a ‘Ifalemi mo honau ngaahi fāmili, ‘io, ko e kau‘ā ‘o honau tofi‘a na‘e kamata mei hahake, mei ‘Ataloti-‘ātali, ‘o fai atu ki Pete-holoni-‘olunga;"
    },
    {
      "verse": 6,
      "text": "pea ‘alu atu ‘a e kau‘ā ki lulunga ‘i Mikimetata, ‘o tuku ia ki he tonga; pea toki takai hake ‘a e kau‘ā ki hahake ki Ta‘anata-sailo, pea fou atu ai ki he potu hahake ‘o ‘Ianoa;"
    },
    {
      "verse": 7,
      "text": "pea hifo ai mei ‘Ianoa ki ‘Ataloti mo Na‘ala‘a, pea lave ki Sielikō, ‘o tū‘ulu ki Soatani."
    },
    {
      "verse": 8,
      "text": "Mei Tapua na‘e ‘alu ‘a e kau‘ā ki lulunga ki Vai-kaho‘ia; pea na‘e ‘asi atu ki tahi. Ko e tofi‘a ia ‘o e matakali ‘o ha‘a ‘Ifalemi mo honau ngaahi fāmili."
    },
    {
      "verse": 9,
      "text": "Pea ai mo e ngaahi kolo na‘e vahe‘i ‘Ifalemi ‘i he loto tofi‘a ‘o ha‘a Manase, ‘a e ngaahi kolo ko ia mo honau ngaahi vilisi."
    },
    {
      "verse": 10,
      "text": "Ka na‘e ‘ikai te nau kapusi ‘a e kakai Kēnani na‘e nofo ‘i Kēseli, ka ka nofo ai pē ‘a e kau Kēnani ‘i he lotolotonga ‘o ‘Ifalemi, ‘o a‘u ki he ‘aho ni, ‘o nau ngāue fatongia."
    }
  ],
  "timestamp": "2025-08-08T15:54:21.008181"
}