{
  "book": "PSA",
  "book_name": "Psalms",
  "chapter": 140,
  "version_id": 1307,
  "url": "https://www.bible.com/bible/1307/PSA.140",
  "verses": [
    {
      "verse": 1,
      "text": "‘EIKI, hamusi au mei he kakai kovi: Tauhi au mei he ‘eiki fakamālohi:"
    },
    {
      "verse": 2,
      "text": "‘A ia kuo nau fa‘u ‘a e ngaahi kovi ‘i honau loto; ‘Oku nau o‘i tau ‘i he kotoa ‘o e ‘aho."
    },
    {
      "verse": 3,
      "text": "Kuo nau fakamata honau ‘elelo ke hangē ko e ngata; ‘Oku ‘i honau te‘enifo ‘a e me‘a kona ‘o e ata. (Sila!)"
    },
    {
      "verse": 4,
      "text": "‘Eiki, lehilehi‘i au mei he nima ‘o e angahala; Mei he ‘eiki fakamālohi ke ke tauhi kita: ‘A ia kuo nau fakakaukau ke mio‘i ‘eku laka."
    },
    {
      "verse": 5,
      "text": "Kuo fufū ‘e he fielahi ha hele kiate au, mo e ngaahi kafa: Kuo nau fola kupenga he tafa‘aki hala; Kuo nau ‘ai kiate au ‘ani helepuna. (Sila!)"
    },
    {
      "verse": 6,
      "text": "Na‘a ku pehē kia Sihova, Ko hoku ‘Otua ‘a e ‘Afiona: Fakaongo, ‘Eiki, ki he le‘o ‘o ‘eku hufekina."
    },
    {
      "verse": 7,
      "text": "‘Ātonai Sihova ē, ‘a e ivi ‘o hoku fakamo‘ui, Na‘a ke pūlou‘i hoku ‘ulu ‘i he ‘aho ‘o e fepaki."
    },
    {
      "verse": 8,
      "text": "‘Oua ‘e ‘ange, ‘Eiki, ‘a e manako ‘a e angahala; ‘Oua ‘e fakaai ‘ene fakakaukau hala. (Sila!)"
    },
    {
      "verse": 9,
      "text": "Ka hiki honau ‘ulu ‘e he kakai ‘oku kāpui au, ‘Ofa ke ‘ufi‘ufi kinautolu ‘e he kovi ‘o honau loungutu."
    },
    {
      "verse": 10,
      "text": "Ke tō kiate kinautolu ‘ani maka ‘afu: Ke lī ki he afi ‘a kinautolu; Ki he ngaahi luo, ke ‘oua te nau toe tu‘u."
    },
    {
      "verse": 11,
      "text": "Ko e tangata ngutu kovi ‘e ‘ikai tu‘u ma‘u ‘i māmani: Ko e tangata fakamālohi ‘e tuli tāupaua ‘e he kovi."
    },
    {
      "verse": 12,
      "text": "‘Oku ou ‘ilo ‘e taukapo‘i ‘a e tu‘utāmaki ‘e Sihova, Mo e totonu ‘a e kau masiva."
    },
    {
      "verse": 13,
      "text": "‘Ā, ko e kau mā‘oni‘oni te nau fakamālō‘ia ho huafa: ‘E nofo ‘a e angatonu ‘i ho ‘ao na."
    }
  ],
  "timestamp": "2025-08-08T15:55:42.919921"
}