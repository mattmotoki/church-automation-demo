{
  "book": "AMO",
  "book_name": "Amos",
  "chapter": 2,
  "version_id": 1307,
  "url": "https://www.bible.com/bible/1307/AMO.2",
  "verses": [
    {
      "verse": 1,
      "text": "KO E folofola eni ‘a Sihova; He ‘oku tolu pē ‘a e angahala ‘a Moape, Pe ‘oku fā pē? ‘E ‘ikai te u lolou: he na‘a nau tutu ke lahe ‘a e ngaahi hui ‘o e Tu‘i ‘Ītomi."
    },
    {
      "verse": 2,
      "text": "Pea te u fekau atu ha afi ki Moape, Pea te ne keina ‘a e ngaahi palasi ‘o Kilioti; Pea ‘e mate ‘a Moape mo e maveuveu, mo e kaila tau, ‘A e ongoonga‘a mai ‘a e talupite:"
    },
    {
      "verse": 3,
      "text": "Pea te u tu‘usi meiate kinautolu ‘a e fakamaau, Pea ko hono hou‘eiki kotoa te u tāmate‘i mo ia–ko e folofola ia ‘a Sihova."
    },
    {
      "verse": 4,
      "text": "Ko e folofola eni ‘a Sihova: He ‘oku tolu pē ‘a e angahala ‘a Siuta, Pe ‘oku fā pē? ‘E ‘ikai te u lolou: He na‘a nau fakasīkaka‘i ‘a e lao ‘a Sihova, pea na‘e ‘ikai te nau tauhi ‘ene ngaahi fekau, pea na‘e takihee‘i kinautolu ‘e he‘enau ngaahi loi, ‘a e ngaahi me‘a na‘e muimui ki ai ‘e he‘enau ngaahi tamai."
    },
    {
      "verse": 5,
      "text": "Pea te u fekau atu ha afi ki Siuta, Pea te ne keina ‘a e ngaahi palasi ‘o Selusalema."
    },
    {
      "verse": 6,
      "text": "Ko e folofola eni ‘a Sihova: He ‘oku tolu pē ‘a e angahala ‘a ‘Isileli, Pe ‘oku fā pē? ‘E ‘ikai te u lolou: He na‘a nau fakatau ‘a e faitotonu ‘aki ha pa‘anga pē, mo e masiva koe‘uhi ko ha hoa‘i sū pē."
    },
    {
      "verse": 7,
      "text": "‘A kinautolu ‘oku nau mamae ki he efu ‘i he ‘ulu ‘o e tu‘utāmaki, pea ‘oku nau piko‘i ‘a e hala ‘o e vaivai; pea ko e tangata mo ‘ene tamai te na ‘i ha ki‘i fefine pē taha, ko e fai ke pā‘usi‘i hoku hingoa tāpuhā."
    },
    {
      "verse": 8,
      "text": "Pea ‘oku nau tokoto fakaloloa ‘i he ngaahi kofu talifaki ‘i he tafa‘aki ‘ōlita fua pē, pea nau inu ‘a e uaine ‘a e kau mo‘ua ‘i he fale ‘o honau ‘Otua."
    },
    {
      "verse": 9,
      "text": "Ka ko au na‘a ku faka‘auha ‘a e ‘Āmoli ‘i honau ‘ao, ‘a ia na‘e tatau hono fotu mo e sita, pea na‘a ne mālohi hangē ko e ‘oke; ka na‘a ku maumau‘i hono fua mei ‘olunga, mo hono ngaahi aka mei lalo."
    },
    {
      "verse": 10,
      "text": "‘Io, ko au na‘a ku ‘ohake kimoutolu mei ‘Isipite, pea u taki kimoutolu ‘i he toafa ‘o fāngofulu ta‘u, ke ma‘u ‘a e fonua ‘o e ‘Āmoli."
    },
    {
      "verse": 11,
      "text": "Pea na‘a ku fokotu‘u ha‘amou fānau ke palōfita, mo e matamata ‘o homou talavou ke nāsili. ‘Ikai ‘oku pehē, ‘e ha‘a ‘Isileli?–ko Sihova ia mei he Ta‘ehāmai."
    },
    {
      "verse": 12,
      "text": "Ka na‘a mou fakainu uaine ‘a e kau nāsili; pea na‘a mou kouna ‘a e kau palōfita, ‘o mou pehē, ‘Oua te mou palofisai."
    },
    {
      "verse": 13,
      "text": "Vakai, ko au ‘oku ou mafasia ‘i ho‘omou ta‘omi, ‘O hangē ko e mafasia ‘a ha sāliote kuo fonu ‘i he ‘ū koane."
    },
    {
      "verse": 14,
      "text": "Pea ‘e ta‘e‘aonga ‘a e hola ki he ve‘evave, Pea ko e kaukaua ‘e ‘ikai te ne lava ke o‘io‘i hono ngū, Pea ko e helo ‘e ‘ikai te ne fakahaofi ‘ene mo‘ui:"
    },
    {
      "verse": 15,
      "text": "Pea ‘e ‘ikai mātu‘u, ‘a ia ‘oku ala ki he kaufana; Pea ko e ve‘ekimokimo ‘e ‘ikai te ne mafakahaofi ia. Pea ko si‘i heka hoosi ‘e ‘ikai te ne fakahaofi ‘ene mo‘ui:"
    },
    {
      "verse": 16,
      "text": "Pea ko e to‘a tete‘e ‘i he kau helo te ne hola ‘i he ‘aho ko ia mo e vala si‘i – Ko Sihova ia mei he Ta‘ehāmai."
    }
  ],
  "timestamp": "2025-08-08T15:56:37.547288"
}