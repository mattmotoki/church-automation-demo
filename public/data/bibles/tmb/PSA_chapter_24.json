{
  "book": "PSA",
  "book_name": "Psalms",
  "chapter": 24,
  "version_id": 1307,
  "url": "https://www.bible.com/bible/1307/PSA.24",
  "verses": [
    {
      "verse": 1,
      "text": "‘OKU ‘o Sihova ‘a e fonua, mo e me‘a ‘oku ‘i ai: ‘A māmani mo e kau nofo ki ai."
    },
    {
      "verse": 2,
      "text": "He ko ia ia na‘a ne langa ‘i he ngaahi funga tahi, ‘Io, ko e ngaahi funga ‘au ‘oku ne fokotu‘u ma‘u ai."
    },
    {
      "verse": 3,
      "text": "Ko hai ‘e hake ki he mo‘unga ‘o Sihova? ‘Io, ko hai ‘e tu‘u ‘i hono potu tapu na?"
    },
    {
      "verse": 4,
      "text": "Ko ia ‘oku nima ma‘a mo loto ‘ata‘atā; Kuo ‘ikai te ne tuku hono laumālie ki he muna, Pea kuo ‘ikai te ne fuakava ki he kākā."
    },
    {
      "verse": 5,
      "text": "‘E ma‘u ‘e ia ha tāpuaki meia Sihova, ‘Io, ko e mā‘oni‘oni mei he ‘Otua ko hono Fakamo‘ui‘anga."
    },
    {
      "verse": 6,
      "text": "Ko ena ia ‘a e to‘utangata ‘oku huhū kiate Ia, ‘Oku kumi, ‘e ‘Otua ‘o Sēkope, ki ho fofonga. (Sila)"
    },
    {
      "verse": 7,
      "text": "‘a e ngaahi matapā, mou hiki homou ‘ulu na; ‘Io, mou mahiki, ‘a e ngaahi matapā tupu‘a: Kae hū atu ‘a e Tu‘i Lāngilangi ki hena."
    },
    {
      "verse": 8,
      "text": "Ko hai tū ‘a e Tu‘i Lāngilangi? Ko Sihova, ko e to‘a mo e mafi; Ko Sihova, ko e to‘a ‘i he fepaki."
    },
    {
      "verse": 9,
      "text": "‘a e ngaahi matapā, mou hiki homou ‘ulu na; ‘Io, mou mahiki, ‘a e ngaahi matapā tupu‘a: Kae hū ‘a e Tu‘i Lāngilangi ki hena!"
    },
    {
      "verse": 10,
      "text": "Ko hai ia koā ‘a e Tu‘i Lāngilangi. Ko Sihova Sāpaoti, Ko ia ia ‘a e Tu‘i Lāngilangi. (Sila)"
    }
  ],
  "timestamp": "2025-08-08T15:55:25.157307"
}