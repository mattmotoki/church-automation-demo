{
  "book": "EZK",
  "book_name": "Ezekiel",
  "chapter": 15,
  "version_id": 1307,
  "url": "https://www.bible.com/bible/1307/EZK.15",
  "verses": [
    {
      "verse": 1,
      "text": "PEA hoko ‘a e folofola ‘a Sihova kiate au, ‘o pehē,"
    },
    {
      "verse": 2,
      "text": "Hako‘i-tangata, ‘oku hulu fēfē ‘a e ‘akau ko e vaine ‘i he ngaahi ‘akau kehekehe, ‘a e va‘a vaine na‘e huluni ‘i he ngaahi ‘akau ‘o e vao tātā?"
    },
    {
      "verse": 3,
      "text": "‘Oku to‘o mei ai koā ha va‘akau ke ngāue‘aki ki ha me‘a? pe ‘oku ma‘u mei ai ha fa‘o ke tautau ki ai ‘a e nāunau kehekehe?"
    },
    {
      "verse": 4,
      "text": "‘Ā, ‘oku tuku pē ki he afi ke keina. Kapau kuo keina ‘e he afi ‘a e ongo potu fakatou‘osi, pea kuo ‘ohua ‘a loto, ‘e ‘aonga ki ha ngāue?"
    },
    {
      "verse": 5,
      "text": "Vakai, ‘i he‘ene kei haohaoa na‘e ‘ikai ngāue‘aki ki ha me‘a, huanoa ha kei ngāue‘aki ka kuo keina ‘e he afi, pea kuo ‘ohua."
    },
    {
      "verse": 6,
      "text": "Ko ia ko e folofola ‘eni ‘a ‘Ātonai Sihova: Hangē ko e ‘akau ko e vaine ‘oku huluni ‘i he ngaahi ‘akau ‘o e vao tātā, ‘a ia ‘oku te tuku ki he afi ke keina, ‘oku pehē ‘eku tuku ‘a e nofo Selusalema."
    },
    {
      "verse": 7,
      "text": "Pea ‘oku ou ‘ai foki hoku mata kiate kinautolu: kuo nau ‘alu atu mei he afi, ka ‘e keina kinautolu ‘e he afi; pea te mou ‘ilo ko Sihova au, ‘oka u ka ‘ai hoku mata kiate kinautolu."
    },
    {
      "verse": 8,
      "text": "Pea te u ngaohi ‘a e fonua ko e lala, koe‘uhi ko ‘enau ngāue kākā–ko ‘Ātonai Sihova ia mei he Ta‘ehāmai."
    }
  ],
  "timestamp": "2025-08-08T15:56:22.655693"
}