{
  "book": "PSA",
  "book_name": "Psalms",
  "chapter": 97,
  "version_id": 1307,
  "url": "https://www.bible.com/bible/1307/PSA.97",
  "verses": [
    {
      "verse": 1,
      "text": "KUO tu‘i ‘a Sihova; Ke hākahaka ai ‘a māmani; Ke fu‘u fiefia ai ‘a e ‘ū motu lahi."
    },
    {
      "verse": 2,
      "text": "‘Oku kāpui ia ‘e he ‘ao mo e fakapo‘uli: Ko e faitotonu mo e fakakonisitūtone ko e pou ia hono taloni."
    },
    {
      "verse": 3,
      "text": "‘Oku fakamelomelo kiate ia ha afi. ‘O keina ‘i he potu kotoa pē hono ngaahi fili."
    },
    {
      "verse": 4,
      "text": "Na‘e fakamaama ‘a māmani ‘e hono ngaahi ‘uhila: Na‘e sio ki ai ‘a e fonua, ‘o līfusia."
    },
    {
      "verse": 5,
      "text": "Na‘e vai ‘a e ngaahi mo‘unga hangē ko e uakisi ‘i he fotu mai ‘a Sihova, ‘I he fatu mai ‘a e ‘Eiki ‘o māmani kotoa."
    },
    {
      "verse": 6,
      "text": "Kuo fakahā ‘e he ngaahi langi ‘ene fai mā‘oni‘oni, Pea kuo mamata ‘a e ngaahi fa‘ahinga kotoa pē ki hono lāngilangi."
    },
    {
      "verse": 7,
      "text": "Kuo mā ‘a e kau tauhi ‘īmisi, ‘A kinautolu ‘oku pōlepole ‘i he ngaahi ‘aitoli: Kuo fo‘ohifo ‘i hono ‘ao na ‘a e ngaahi ‘otua kotoa."
    },
    {
      "verse": 8,
      "text": "Na‘e fanongo ki ai ‘a Saione, ‘o fu‘u fiefia, Pea hākahaka ‘a e kau ta‘ahine Siuta; Koe‘uhi ko ho‘o ngaahi fakamaau, ‘e Sihova."
    },
    {
      "verse": 9,
      "text": "He ko koe, Sihova, ‘oku ke tāupeupe atu ‘i he ngaahi fonua: ‘Oku ke mā‘olunga noa he ngaahi ‘otua kotoa."
    },
    {
      "verse": 10,
      "text": "Fehi‘a ki he kovi, ‘a kimoutolu ‘oku ‘ofa kia Sihova: He ‘oku ne tauhi ‘a e mo‘ui ‘a hono ‘ofa‘anga; ‘Oku ne hamusi kinautolu mei he nima ‘o e kau angahala."
    },
    {
      "verse": 11,
      "text": "Kuo tutu‘i ‘a e maama ma‘a e mā‘oni‘oni, Mo e fiefia ma‘a e loto ta‘epiko‘i."
    },
    {
      "verse": 12,
      "text": "Mou fiefia ‘ia Sihova, ‘a e kau angatonu; Fakamālō‘ia hono ongoongo toputapu."
    }
  ],
  "timestamp": "2025-08-08T15:55:36.473719"
}