{
  "book": "1KI",
  "book_name": "1 Kings",
  "chapter": 11,
  "version_id": 1307,
  "url": "https://www.bible.com/bible/1307/1KI.11",
  "verses": [
    {
      "verse": 1,
      "text": "KA na‘e ‘ofa ‘a Kingi Solomone ki he kau fefine muli tokolahi, fakataha mo e ‘ōfefine ‘o Felo, ‘ani fafine Moape, ‘Āmoni, ‘Ītomi, Saitoni, mo Heti;"
    },
    {
      "verse": 2,
      "text": "‘a e ngaahi pule‘anga ‘a ia na‘e folofola ‘a Sihova ki ha‘a ‘Isileli, ‘Oua te mou ‘alu kiate kinautolu, pea ‘oua te nau omi kiate kimoutolu: kuo pau te nau fakaafe homou loto ke muimui ki honau ‘otua–ko kinautolu ia na‘e piki ki ai ‘a Solomone, ‘o ‘ofa ki ai."
    },
    {
      "verse": 3,
      "text": "Pea na‘a ne ma‘u ha uaifi ‘e fitungeau na‘e ‘eiki, mo e sinifu ‘e toko tolungeau: pea na‘e fakaafe hono loto ‘e hono ngaahi uaifi."
    },
    {
      "verse": 4,
      "text": "He ‘i he faifai ‘o motu‘a ‘a Solomone, na‘e fakaafe ‘e hono ngaahi uaifi hono loto ke muimui ki he ngaahi ‘otua kehe: pea na‘e ‘ikai haohaoa hono loto ‘i he‘ene fakafeangai kia Sihova ko hono ‘Otua, ‘o hangē ko e loto ‘o Tēvita ko ‘ene tamai."
    },
    {
      "verse": 5,
      "text": "He na‘e muimui ‘a Solomone kia ‘Asiteloti ko e ‘otua ‘o e kau Saitoni, pea kia Milikomi ko e ‘otua fakalielia ‘o ‘Āmoni."
    },
    {
      "verse": 6,
      "text": "Pea fai ‘e Solomone ‘a e me‘a na‘e tau kovi ki he finangalo ‘o Sihova, ‘o ‘ikai te ne molomolomuiva‘e ki he ‘Eiki, ‘o hangē ko Tēvita ko ‘ene tamai."
    },
    {
      "verse": 7,
      "text": "Toki ngaohi ‘e Solomone ha ‘esi mo‘o Kīmosi ko e ‘otua fakalielia ‘o Moape ‘i he mo‘unga ‘oku hanga mai ki Selusalema, pea kia Moloke ko e ‘otua fakalielia ‘o ‘Āmoni."
    },
    {
      "verse": 8,
      "text": "Pea pehē mo ‘ene fai ma‘a hono ngaahi uaifi muli kotoa pē, ‘a ia na‘a nau tutu ‘inisēnisi mo fai feilaulau ki honau ngaahi ‘otua."
    },
    {
      "verse": 9,
      "text": "Pea tuputāmaki ‘a e ‘Eiki kia Solomone, koe‘uhi ko e afe hono loto meia Sihova ko e ‘Otua ‘o ‘Isileli, ‘a ia kuo hā kiate ia tu‘o ua,"
    },
    {
      "verse": 10,
      "text": "pea kuo ne kouna ia ‘i he me‘a ni, ke ‘oua te ne muimui ‘otua kehe: ka kuo ‘ikai te ne tauhi ‘a e me‘a na‘e tu‘utu‘uni ‘e Sihova."
    },
    {
      "verse": 11,
      "text": "Pea folofola ‘a Sihova kia Solomone, Ko e me‘a ‘i ho‘o pehē, mo e ‘ikai te ke tauhi ‘eku kovinānite mo e ngaahi fekau kuo u tu‘utu‘uni atu, te u mātu‘aki hae ‘a e pule‘anga meiate koe, ‘o ‘atu ki ho‘o tamaio‘eiki."
    },
    {
      "verse": 12,
      "text": "Ka ‘e ‘ikai te u fai ia ‘i ho taimi ‘o‘ou, koe‘uhi ko ho‘o tamai ko Tēvita: ka te u hae mei he nima ‘o ho foha."
    },
    {
      "verse": 13,
      "text": "Ka ‘e ‘ikai te u hae mai hono kotoa ‘o e pule‘anga; te u ‘atu ha matakali ‘e taha ki ho foha, telia ‘eku tamaio‘eiki ko Tēvita, pea telia ‘a Selusalema, ‘a ia kuo fili."
    },
    {
      "verse": 14,
      "text": "Pea langa‘i ‘e he ‘Eiki ha fili kia Solomone, ‘a e ‘Ītomi ko Hētati: ko e taha ia na‘e kau ki he hako ‘o e tu‘i ‘i ‘Ītomi."
    },
    {
      "verse": 15,
      "text": "He ‘i he nofo ‘a Tēvita ‘i ‘Ītomi, kuo ‘alu ‘a Sioape ko e ‘eiki ‘o e hōsitē ke tanu ‘a e pekia, pea kuo ne taa‘i ‘a e tangata fua pē ‘i ‘Ītomi;"
    },
    {
      "verse": 16,
      "text": "(he na‘e ono māhina ‘a e nofo ai ‘a Sioape mo e kau ‘Isileli, kae‘oua ke ‘osi ‘ene taa‘i ‘a e tangata fua pē ‘o ‘Ītomi);"
    },
    {
      "verse": 17,
      "text": "ka ka hola ‘a ‘Ētati, ‘a ia moni ‘Ītomi, ko e kau tamaio‘eiki ‘a ‘ene tamai, ko e ‘alu ki ‘Isipite; pea ko e momo‘i tamasi‘i pē ‘a Hētati."
    },
    {
      "verse": 18,
      "text": "Pea nau tuku fononga mai mei Mitiani, ‘o nau a‘u ki Pēlana, pea nau ma‘u ha kau tangata ke ō mo kinautolu mei Pēlana, pea nau a‘u ki ‘Isipite kia Felo ko e Tu‘i ‘Isipite, ‘a ia na‘a ne ‘ange hano fale, mo ne tu‘utu‘uni ha‘ane me‘a tokoni, ‘o ne foaki ha konga kelekele ki ai."
    },
    {
      "verse": 19,
      "text": "Pea ta‘imālie ‘ofa lahi ‘a Hētati meia Felo, ‘o ne foaki kiate ia mōno ‘unoho ‘a e tokoua ‘o hono uaifi ‘o‘ona, ‘io, ‘a e tokoua ‘o Tapanesi ko e ma‘itaki."
    },
    {
      "verse": 20,
      "text": "Pea fā‘ele‘i kiate ia ‘e he tokoua ‘o Tapanesi ha foha ko Kenupate, pea na‘e fai hono fakamāvae ‘e Tapanesi ‘i he fale ‘o Felo: pea na‘e tupu ‘a Kenupate ‘i he fale ‘o Felo fakataha mo e fale‘alo ‘o Felo."
    },
    {
      "verse": 21,
      "text": "Pea ‘i he fanongo ‘e Hētati ‘i ‘Isipite kuo toka ‘a Tēvita mo ‘ene ngaahi kui, pea kuo pekia ‘a Sioape ko e ‘eiki ‘o e hōsitē, pea fakatau folofola ai ‘a Hētati kia Felo, ‘o pehē, Tuku mai au ke u ‘alu ki hoku fonua."
    },
    {
      "verse": 22,
      "text": "Pea folofola ki ai ‘a Felo, Ko e hā ha me‘a kuo ke masiva ai ‘i he‘eta nonofo, kae fokifā ‘oku ke tangi ke ‘alu ki ho fonua ‘o‘ou? Pea tali ‘e ia, ‘Oku ‘ikai; kaekehe ke ke tuku au ke u ‘alu."
    },
    {
      "verse": 23,
      "text": "Pea langa‘i ‘e he ‘Otua mo hano fili ko Lēsoni ko e foha ‘o ‘Eliata, ‘a ia kuo hola mei hono ‘eiki ko Hetatesa ko e Tu‘i Sopa:"
    },
    {
      "verse": 24,
      "text": "pea ne tānaki mai ha kau tangata ‘o ne hoko ia ko e ‘eiki ‘o ha kongakau, ‘i he taa‘i ‘e Tēvita ‘a e fa‘ahinga ko ē: pea nau ‘alu ki Tāmasikusi, ‘o nofo ai, ‘o hau ‘i Tāmasikusi."
    },
    {
      "verse": 25,
      "text": "Pea ko e fili ia ‘o ‘Isileli ‘i he taimi kotoa ‘o Solomone, ‘o ua‘aki ‘a e kovi na‘e fai ‘e Hētati: pea ne fehi‘a ki ‘Isileli, ‘o ne tu‘i ki Sīlia."
    },
    {
      "verse": 26,
      "text": "Pea ko Selopoame foha ‘o Nīpati, ko e motu‘a ‘Ifalemi mei Sāleta, ko ha tamaio‘eiki ‘a Solomone, na‘e ala‘aki mo ia foki ki he tu‘i. (Ko e hingoa ‘o ‘ene fa‘ē ko Sīlua, (ko e fefine kuo uitou)."
    },
    {
      "verse": 27,
      "text": "Pea ko hono ‘uhinga eni ‘o ‘ene ala‘aki ki he tu‘i. Ne ngaohi ‘e Solomone ‘a Milo, ‘o ne fakamā‘opo‘opo ‘a e me‘a na‘e ava ‘i he ‘ā ‘i he kolo ‘o Tēvita ko ‘ene tamai."
    },
    {
      "verse": 28,
      "text": "Pea ko e tangata ko Selopoame ko e fu‘u to‘a: pea vakai ‘e Solomone ‘a e talavou ‘oku fiefie ngāue ia, ‘o ne fakanofo ia ke pule ki he fatongia kotoa ‘o e fale ‘o Siosifa."
    },
    {
      "verse": 29,
      "text": "Pea ‘i he taimi ko ia, ‘i he ‘alu kitu‘a ‘a Selopoame mei Selusalema, pea ‘iloange na‘e ma‘u ia ‘e he motu‘a Sailo ko ‘Āhaia na‘e palōfita; pea kuo ‘ai ‘e he palōfita ha kofu fo‘ou; pea na‘a na fakaekinaua pē ‘i he vao."
    },
    {
      "verse": 30,
      "text": "Pea puke ‘e ‘Āhaia ‘a e kofu fo‘ou kuo ne ‘ai, ‘o ne haehae ke konga ‘e hongofulu mā ua."
    },
    {
      "verse": 31,
      "text": "Pea ne pehē kia Selopoame, Ma‘u ‘e koe ha konga ‘e hongofulu: he ko eni ‘a e folofola ‘a Sihova ko e ‘Otua ‘o ‘Isileli; Vakai, te u hae ‘a e pule‘anga mei he nima ‘o Solomone, pea te u ‘atu ha matakali ‘e hongofulu kiate koe:"
    },
    {
      "verse": 32,
      "text": "(ka te ne ma‘u ha matakali ‘e taha, telia ‘eku tamaio‘eiki ko Tēvita, pea telia ‘a Selusalema, ‘a e kolo kuo u fili ki ai mei he ngaahi matakali ‘Isileli):"
    },
    {
      "verse": 33,
      "text": "koe‘uhiā kuo nau li‘aki au, pea kuo nau lotu kia ‘Asiteloti, ko e ‘otua ‘o e kau Saitoni, kia Kīmosi ko e ‘otua ‘o Moape, pea kia Milikomi ko e ‘otua ‘o ha‘a ‘Āmoni; pea kuo ‘ikai te nau ‘i hoku ngaahi hala, ke fai ‘a e me‘a ‘oku hā totonu, kiate au, mo e ngaahi tu‘utu‘uni mo konisitūtone ‘a‘aku, ‘o hangē ko Tēvita ko ‘ene tamai."
    },
    {
      "verse": 34,
      "text": "Ka ‘e ‘ikai te u to‘o ‘a e pule‘anga kotoa mei hono nima, ka te u fokotu‘u ia ke ‘eiki lolotonga ‘ene mo‘ui, telia ‘eku tamaio‘eiki ko Tēvita, ‘a ia na‘a ku fili, ‘a ia na‘a ne tauhi ‘eku ngaahi tu‘utu‘uni mo fekau:"
    },
    {
      "verse": 35,
      "text": "ka te u to‘o ‘a e pule‘anga mei he nima ‘o hono foha, pea te u tuku ia kiate koe, ‘io, ha hongofulu‘i matakali."
    },
    {
      "verse": 36,
      "text": "Ka te u ‘atu ki hono foha ha matakali ‘e taha, koe‘uhi ke ‘i ai ma‘u pē ha maama ‘a ‘eku tamaio‘eiki ko Tēvita ‘i hoku ‘ao ‘i Selusalema, ‘a e kolo kuo u fili mo‘oku, ke ‘ai ki ai hoku hingoa."
    },
    {
      "verse": 37,
      "text": "Pea te u to‘o koe, pea te ke pule, ‘o hangē ko ia kotoa ‘oku holi ki ai ho loto, pea te ke hoko ko e Tu‘i ‘Isileli."
    },
    {
      "verse": 38,
      "text": "Pea kapau te ke fakaongo ki he me‘a kotoa kuo u tu‘utu‘uni atu, pea ke fou ‘i hoku ngaahi hala, mo fai ‘a e me‘a ‘oku hā totonu kiate au, ke tauhi ‘eku ngaahi fekau mo tu‘utu‘uni, ‘o hangē ko e fai ‘e Tēvita ko ‘eku tamaio‘eiki, pea te u toki ‘iate koe, pea te u langa mo‘ou ha fale tu‘u ma‘u, hangē ko ‘eku langa mo‘o Tēvita, pea te u ‘atu ‘a ‘Isileli kiate koe."
    },
    {
      "verse": 39,
      "text": "‘Io, te u fakavaivai‘i ‘a e hako ‘o Tēvita ko e me‘a ni, ka ‘e ‘ikai ke pehē ‘o ta‘engata."
    },
    {
      "verse": 40,
      "text": "Ko ia, na‘e feinga ‘a Solomone ke tāmate‘i ‘a Selopoame: ka ka tu‘u ‘a Selopoame ‘o hola ki ‘Isipite kia Sīsake ko e Tu‘i ‘Isipite, pea na‘a ne ‘i ‘Isipite ‘o a‘u ki he pekia ‘a Solomone."
    },
    {
      "verse": 41,
      "text": "Pea ko e toe ‘o e ngāue ‘a Solomone, mo e ngaahi me‘a na‘a ne fai, mo ‘ene poto, ‘ikai kuo tohi ia ‘i he Puka ‘o e Ngāue ‘a Solomone"
    },
    {
      "verse": 42,
      "text": "Pea ko e fuoloa ‘o e tu‘i ‘a Solomone ki ‘Isileli kātoa ‘i Selusalema ko e fāngofulu‘i ta‘u."
    },
    {
      "verse": 43,
      "text": "Pea toka ‘a Solomone mo ‘ene ngaahi kui, pea na‘e telio ia ‘i he kolo ‘o Tēvita ko ‘ene tamai: pea na‘e fetongi ia ‘i he pule ‘e hono foha ko Lehopoame."
    }
  ],
  "timestamp": "2025-08-08T15:54:43.182032"
}