{
  "book": "REV",
  "book_name": "Revelation",
  "chapter": 6,
  "version_id": 1307,
  "url": "https://www.bible.com/bible/1307/REV.6",
  "verses": [
    {
      "verse": 1,
      "text": "PEA u vakai, pea ‘i he vete leva ‘e he Lami ha taha ‘o e ngaahi sila ‘e fitu, pea u fanongo ki ha to ko taha ‘o e me‘a-mo‘ui ‘e fā ‘oku ne lea, (ko hono le‘o ko e mana tofu pē) ‘o pehē, Ha‘u."
    },
    {
      "verse": 2,
      "text": "Pea u vakai, pea tā ko e hoosi hinehina; pea ko ia na‘e heka ai na‘a ne to‘o ha kaufana; pea na‘e ‘ange kiate ia ha kalauni: pea na‘a ne ‘alu atu, ko e ikuna pea ke ne ikuna."
    },
    {
      "verse": 3,
      "text": "Pea ‘i he vete leva ‘a e sila ko hono ua, na‘a ku fanongo ki hono ua ‘o e me‘a mo‘ui ‘oku ne pehē, Ha‘u."
    },
    {
      "verse": 4,
      "text": "Pea na‘e ‘alu atu ha hoosi ‘e taha na‘e kulokula: pea na‘e tuku kiate ia na‘e heka ai ke ne ‘ave ‘a e melino mei māmani, pea ke ne ‘ai ke nau fetāmate‘aki: pea na‘e ‘ange kiate ia ha heletā lahi."
    },
    {
      "verse": 5,
      "text": "Pea ‘i he‘ene vete leva ‘a e sila ko hono tolu, pea u fanongo ki hono tolu ‘o e me‘a mo‘ui ‘oku ne pehē, Ha‘u. Pea u vakai, pea tā ko e hoosi ‘uli‘uli: pea ko ia na‘e heka ai na‘a ne to‘o ha fuatautau ‘i hono nima."
    },
    {
      "verse": 6,
      "text": "Pea na‘e ongo mai hangē ko ha lea mei he lotolotonga ‘o e me‘a mo‘ui ‘e fā ‘oku pehē, Ke tēnali pē ‘a e fua‘anga uite, pea ke tēnali ‘a e fua‘anga pa‘ale ‘e tolu; pea ‘oua na‘a maumau ‘a e lolo mo e uaine."
    },
    {
      "verse": 7,
      "text": "Pea ‘i he‘ene vete leva ‘a e sila ko hono fā, pea ongo mai ‘a e le‘o ‘o hono fā ‘o e me‘a mo‘ui, ‘oku ne pehē, Ha‘u."
    },
    {
      "verse": 8,
      "text": "Pea u vakai, pea tā ko ha hoosi tea: pea ko ia na‘a ne heka mei hono funga ko hono hingoa ko Mate, pea muimui mai ‘a Hētesi. Pea na‘e tuku kiate kinaua ke fa‘iteliha ki hono vahe fā ‘o māmani, ke tāmate‘i ‘aki ‘a e heletā, mo e honge, mo e mate faka‘auha, pea mo e manu fekai ‘o e fonua."
    },
    {
      "verse": 9,
      "text": "Pea ‘i he‘ene to‘o leva ‘a e sila ko hono nima, na‘a ku vakai ‘i he lalo ‘ōlita ‘a e ngaahi laumālie ‘o e kakai ne mate tāmate‘i koe‘uhi ko e folofola ‘a e ‘Otua, mo e fakamo‘oni na‘e ‘anautolu ke fai."
    },
    {
      "verse": 10,
      "text": "Pea na‘a nau kalanga le‘o lahi ‘o pehē, ‘Ēī, ‘a e To ko Taha Toputapu mo Mo‘oni, ko futu mo e ‘ikai te ke fakamaau homau toto, mo ‘eke ki he kakai ‘oku nofo ‘i māmani!"
    },
    {
      "verse": 11,
      "text": "Pea na‘e ‘ange kiate kinautolu ha kofu tōtōlofa hinehina; pea na‘e tala kiate kinautolu ke nau mālōlō atu pē ‘o fuoloa si‘i, kae‘oua ke ‘osi mai foki ‘a honau kaungā tamaio‘eiki mo tokoua, ‘a ia ‘oku ene honau tāmate‘i foki, ‘o hangē ko kinautolu."
    },
    {
      "verse": 12,
      "text": "Pea u vakai, pea ‘i he‘ene vete leva ‘a e sila ko hono ono, pea na‘e ho ko ha fu‘u mofuike; pea na‘e ‘uli‘uli ‘a e la‘ā ‘o hangē ha tupenu ‘uli‘uli tauanga‘a, pea ko e māhina kātoa na‘e hangē ha toto;"
    },
    {
      "verse": 13,
      "text": "pea na‘e ngangana ki he kelekele ‘a e ngaahi fetu‘u ‘o e langi, ‘o hangē ko e mokulu mei he fiki hono ngaahi kaulo‘a ‘i hono lulu‘i ‘i ha matangi lahi."
    },
    {
      "verse": 14,
      "text": "Pea vaeua ‘a e langi, ‘o hangē ko e tohi ‘oku takai; pea na‘e hiki ‘a e mo‘unga kotoa pē mo e motu mei honau potu."
    },
    {
      "verse": 15,
      "text": "Pea ko e ngaahi tu‘i ‘o māmani, mo e hou‘eiki, mo e ngaahi ‘eikitau, mo e kakai koloa‘ia; mo e kau to‘a, mo e tangata kotoa pē, ‘a e pōpula mo e tau‘atāina, na‘a nau toi ‘i he ngaahi ‘ana, mo e ngaahi maka tu‘u ‘o e mo‘unga;"
    },
    {
      "verse": 16,
      "text": "pea na‘a nau lea ki he ngaahi mo‘unga mo e ngaahi makatu‘u, ‘o pehē, Hinga mai ā kiate kimautolu, ‘o fufū kimautolu mei he fofonga ‘o Ia ‘oku ‘afio ‘i he taloni; pea mei he houhau ‘a e Lami:"
    },
    {
      "verse": 17,
      "text": "he kuo hokosia ‘a e ‘Aho Lahi ‘o ‘ene houhau, pea ko hai tū ‘e ala tu‘u?"
    }
  ],
  "timestamp": "2025-08-08T15:58:12.853882"
}