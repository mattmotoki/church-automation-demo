{
  "book": "NUM",
  "book_name": "Numbers",
  "chapter": 7,
  "version_id": 1307,
  "url": "https://www.bible.com/bible/1307/NUM.7",
  "verses": [
    {
      "verse": 1,
      "text": "PEA ko ‘eni ‘i he ‘aho na‘e faka‘osi ai ‘e Mōsese ‘a e fokotu‘u ‘o e Tāpanekale, pea kuo ne pani ia mo fakatāpui, ‘a ia mo hono nāunau kotoa, mo e ‘Ōlita mo hono nāunau kotoa, ‘io, kuo ne pani ia mo fakatāpui;"
    },
    {
      "verse": 2,
      "text": "pea na‘e toki ‘omi me‘a‘ofa ‘e he hou‘eiki ‘Isileli, ‘a e hou‘eiki ‘ulumotu‘a, ko e hou‘eiki ‘o e ngaahi matakali, ‘a kinautolu na‘e pule ki he kakai kuo lau."
    },
    {
      "verse": 3,
      "text": "Pea na‘a nau ‘omi ‘enau kōpano ki he ‘ao ‘o Sihova, ko e sāliote fale ‘e ono, mo e pulumokau ‘e hongofulu mā ua; na‘e kau ha ‘eiki ‘e toko ua ‘i he ‘omi sāliote, ka na takitaha ha pulu; pea nau ‘omi ia ki he mata Tāpanekale."
    },
    {
      "verse": 4,
      "text": "Pea folofola ‘a e ‘Eiki kia Mōsese, ‘o pehē,"
    },
    {
      "verse": 5,
      "text": "to‘o ‘enau me‘a, he ko e me‘a ia ke fai‘aki ‘a e ngāue ‘o e Tēniti Fe‘iloaki‘anga; pea te ke ‘atu ia ki he kau Līvai, ‘o tufa ‘o fakatatau ki he‘enau ngāue."
    },
    {
      "verse": 6,
      "text": "Pea to‘o ‘e Mōsese ‘a e ngaahi sāliote mo e fanga pulu, ‘o ne ‘atu ki he kau Līvai."
    },
    {
      "verse": 7,
      "text": "Na‘a ne ‘atu ki ha‘a Kēsoni ha sāliote ‘e ua mo e pulu ‘e toko fā, ke hoa mo honau fatongia;"
    },
    {
      "verse": 8,
      "text": "pea ne ‘atu ki ha‘a Mēlali ha sāliote ‘e fā mo e pulu ‘e toko valu, ke hoa mo e fatongia ‘onautolu. Na‘e ‘ia ‘Ītama ko e foha ‘o ‘Ēlone ko e taula‘eiki ‘a e angi ki ai."
    },
    {
      "verse": 9,
      "text": "Ka na‘e ‘ikai te ne ‘atu ha me‘a ki ha‘a Kōhate, he ko honau fatongia ‘a e Fale Tapu: na‘a nau fata pē."
    },
    {
      "verse": 10,
      "text": "Pea na‘e ‘omi me‘a‘ofa ‘e he hou‘eiki ki he kātoanga‘i ‘o e ‘Ōlita ‘i he ‘aho na‘e pani ai ia, ‘io, na‘e ‘atu ‘e he hou‘eiki ‘enau kōpano ‘i he ‘ao ‘o e ‘Ōlita."
    },
    {
      "verse": 11,
      "text": "Pea folofola ‘a e ‘Eiki kia Mōsese, ‘E ‘omi ‘e he hou‘eiki ‘enau kōpano ki he kātoanga‘i ‘o e ‘Ōlita, ‘o takitaha hono ‘aho."
    },
    {
      "verse": 12,
      "text": "Pea ko ia na‘e ‘omi ‘ene kōpano ‘i he ‘uluaki ‘aho ko Na‘asoni ko e foha ‘o ‘Aminatape, ‘i he matakali ‘o Siuta:"
    },
    {
      "verse": 13,
      "text": "pea ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu ‘aki ‘a e lolo mo‘o feilaulau-me‘akai;"
    },
    {
      "verse": 14,
      "text": "mo e tatā koula ‘e taha na‘e hongofulu sikeli, kuo pito ‘i he ‘inisēnisi;"
    },
    {
      "verse": 15,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 16,
      "text": "ko e kosi tangata ‘e taha mo‘o feilaulau angahala;"
    },
    {
      "verse": 17,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa; ko e me‘a‘ofa ia ‘a Na‘asoni ko e foha ‘o ‘Aminatape."
    },
    {
      "verse": 18,
      "text": "‘I hono ‘aho ua na‘e ‘omi me‘a‘ofa ‘e Nātaniela ko e foha ‘o Sua, ko e ‘eiki ‘o ‘Īsaka."
    },
    {
      "verse": 19,
      "text": "Ko e kōpano na‘a ne ‘omi ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu ‘aki ‘a e lolo mo‘o feilaulau-me‘akai;"
    },
    {
      "verse": 20,
      "text": "mo e tatā koula ‘e taha na‘e hongofulu sikeli, kuo pito ‘i he ‘inisēnisi;"
    },
    {
      "verse": 21,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 22,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 23,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima, kuo taha ta‘u, mo‘o feilaulau-‘ofa: ko e me‘a‘ofa ia ‘a Nātaniela ko e foha ‘o Sua."
    },
    {
      "verse": 24,
      "text": "‘I hono ‘aho tolu ko e ‘eiki ‘o ha‘a Sepulone, ko ‘Eliapi ko e foha ‘o Hēloni;"
    },
    {
      "verse": 25,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu ‘aki ‘a e lolo mo‘o feilaulau-me‘akai;"
    },
    {
      "verse": 26,
      "text": "mo e tatā koula ‘e taha na‘e hongofulu sikeli, kuo pito ‘i he ‘inisēnisi;"
    },
    {
      "verse": 27,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u mo‘o feilaulau-mōifua;"
    },
    {
      "verse": 28,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 29,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa: ko e me‘a‘ofa ia ‘a ‘Eliapi ko e foha ‘o Hēloni."
    },
    {
      "verse": 30,
      "text": "‘I hono ‘aho fā ko e ‘eiki ‘o ha‘a Lūpeni, ko ‘Elisiuli ko e foha ‘o Seteulo;"
    },
    {
      "verse": 31,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakotou fonu ‘i he ‘elito‘i mahoa‘a kuo natu ‘aki ‘a e lolo mo‘o feilaulau-me‘akai;"
    },
    {
      "verse": 32,
      "text": "mo e tatā koula ‘e taha na‘e hongofulu sikeli, kuo pito ‘i he ‘inisēnisi;"
    },
    {
      "verse": 33,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 34,
      "text": "ko e kosi tangata ‘e taha mo‘o feilaulau angahala;"
    },
    {
      "verse": 35,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa: ko e me‘a‘ofa ia ‘a ‘Elisiuli ko e foha ‘o Seteulo."
    },
    {
      "verse": 36,
      "text": "‘I hono ‘aho nima ko e ‘eiki ‘o ha‘a Simione, ko Selumiela ko e foha ‘o Siulisatai;"
    },
    {
      "verse": 37,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu ‘aki ‘a e lolo mo‘o feilaulau-me‘akai;"
    },
    {
      "verse": 38,
      "text": "mo e tatā koula ‘e taha na‘e hongofulu sikeli, kuo pito ‘i he ‘inisēnisi;"
    },
    {
      "verse": 39,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 40,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 41,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa: ko e me‘a‘ofa ia ‘a Selumiela ko e foha ‘o Siulisatai."
    },
    {
      "verse": 42,
      "text": "‘I hono ‘aho ono ko e ‘eiki ‘o ha‘a Kata ko ‘Eliesafe ko e foha ‘o Teuela;"
    },
    {
      "verse": 43,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e fale Tapu), ‘oku na fakatou fonu ‘i he ‘elito‘i mahoa‘a kuo natu ‘aki ‘a e lolo mo‘o feilaulau-me‘akai;"
    },
    {
      "verse": 44,
      "text": "mo e tatā koula ‘e taha na‘e hongofulu sikeli, kuo pito ‘i he ‘inisēnisi;"
    },
    {
      "verse": 45,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 46,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 47,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa: ko e me‘a‘ofa ia ‘a ‘Eliesafe ko e foha ‘o Teuela."
    },
    {
      "verse": 48,
      "text": "‘I hono ‘aho fitu ko e ‘eiki ‘o ha‘a ‘Ifalemi ko ‘Elisama ko e foha ‘o ‘Amihuti;"
    },
    {
      "verse": 49,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu lolo mo‘o feilaulau-me‘akai;"
    },
    {
      "verse": 50,
      "text": "ko e tatā koula na‘e hongofulu sikeli, pito ‘i he ‘inisēnisi;"
    },
    {
      "verse": 51,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 52,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 53,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa: ko e me‘a‘ofa ia ‘a ‘Elisama ko e foha ‘o ‘Amihuti,"
    },
    {
      "verse": 54,
      "text": "‘i hono ‘aho valu ko e ‘eiki ‘o ha‘a Manase, ko Kāmelieli ko e foha ‘o Petasiuli;"
    },
    {
      "verse": 55,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu lolo mo‘o feilaulau-me‘akai;"
    },
    {
      "verse": 56,
      "text": "ko e tatā koula na‘e hongofulu sikeli, pito ‘i he ‘inisēnisi;"
    },
    {
      "verse": 57,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 58,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 59,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa: ko e me‘a‘ofa ia ‘a Kāmelieli ko e foha ‘o Petasiuli."
    },
    {
      "verse": 60,
      "text": "‘I hono ‘aho hiva ko e ‘eiki ‘o ha‘a Penisimani, ko ‘Apitani ko e foha ‘o Kiteoni;"
    },
    {
      "verse": 61,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu lolo mo‘o feilaulau-me‘akai;"
    },
    {
      "verse": 62,
      "text": "ko e tatā koula na‘e hongofulu sikeli, pito ‘i he ‘inisēnisi;"
    },
    {
      "verse": 63,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 64,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 65,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa; ko e me‘a‘ofa ia ‘a ‘Apitani ko e foha ‘o Kiteoni."
    },
    {
      "verse": 66,
      "text": "‘I hono ‘aho hongofulu ko e ‘eiki ‘o ha‘a Tani, ko ‘Ahiesa ko e foha ‘o ‘Amisatai;"
    },
    {
      "verse": 67,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu lolo mo‘o feilaulau-me‘akai;"
    },
    {
      "verse": 68,
      "text": "ko e tatā koula na‘e hongofulu sikeli, pito ‘i he ‘inisēnisi;"
    },
    {
      "verse": 69,
      "text": "ko e pulu mui ‘e taha, sipi tangata ‘e taha, lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 70,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 71,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa: ko e me‘a‘ofa ia ‘a ‘Ahiesa ko e foha ‘o ‘Amisatai."
    },
    {
      "verse": 72,
      "text": "‘I hono ‘aho hongofulu mā taha ko e ‘eiki ‘o ha‘a ‘Āseli, ko Pakiela ko e foha ‘o ‘Okelani:"
    },
    {
      "verse": 73,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu lolo mo‘o feilaulau-me‘akai:"
    },
    {
      "verse": 74,
      "text": "ko e tatā koula na‘e hongofulu sikeli, pito ‘i he ‘inisēnisi;"
    },
    {
      "verse": 75,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 76,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 77,
      "text": "pea ko e pulu toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u, mo‘o feilaulau-‘ofa: ko e me‘a‘ofa ia ‘a Pakiela ko e foha ‘o ‘Okelani."
    },
    {
      "verse": 78,
      "text": "‘I hono ‘aho hongofulu mā ua ko e ‘eiki ‘o ha‘a Nafitalai, ko ‘Āhila ko e foha ‘o ‘Einani:"
    },
    {
      "verse": 79,
      "text": "ko ‘ene kōpano ko e tisi siliva ‘e taha na‘e teau mā tolungofulu sikeli hono mamafa, mo e pēsoni siliva ‘e taha na‘e fitungofulu (ko e sikeli ‘o e Fale Tapu), ‘oku na fakatou fonu ‘i he ‘elito‘i mahoa‘a kuo natu lolo mo‘o feilaulau-me‘akai;"
    },
    {
      "verse": 80,
      "text": "ko e tatā koula na‘e hongofulu sikeli, pito ‘i he ‘inisēnisi;"
    },
    {
      "verse": 81,
      "text": "ko e pulu mui ‘e taha, ko e sipi tangata ‘e taha, ko e lami tangata ‘e taha kuo taha ta‘u, mo‘o feilaulau-mōifua;"
    },
    {
      "verse": 82,
      "text": "ko e kosi tangata ‘e taha mo‘o feilaulau-angahala;"
    },
    {
      "verse": 83,
      "text": "pea ko e pulu ‘e toko ua, sipi tangata ‘e toko nima, kosi tangata ‘e toko nima, lami tangata ‘e toko nima kuo taha ta‘u mo‘o feilaulau-‘ofa: ko e me‘a‘ofa ia ‘a ‘Āhila ko e foha ‘o ‘Einani."
    },
    {
      "verse": 84,
      "text": "Ko e kātoanga‘i ia ‘o e ‘Ōlita ‘i he ‘aho na‘e pani ai ‘e he hou‘eiki ‘Isileli: ko e tisi siliva ‘e hongofulu mā ua, ko e pēsoni siliva ‘e hongofulu mā ua, ko e tatā koula ‘e hongofulu mā ua;"
    },
    {
      "verse": 85,
      "text": "ko e teau mā tolungofulu ‘a e tisi siliva takitaha, pea fitungofulu ‘a e pēsoni takitaha: kātoa ‘a e siliva ‘o e ngaahi ipu ko e ua afe mā fāngeau (ko e sikeli ‘o e Fale Tapu)."
    },
    {
      "verse": 86,
      "text": "Ko e tatā koula ‘e hongofulu mā ua, kuo pito ‘i he ‘inisēnisi, taki hongofulu (ko e sikeli ‘o e Fale Tapu): kātoa ‘a e koula ‘o e ngaahi tatā ko e teau mā uofulu."
    },
    {
      "verse": 87,
      "text": "Kātoa ‘a e fanga pulu ki he feilaulau-mōifua ko e pulu mui ‘e toko hongofulu mā toko ua, ko e sipi tangata ‘e hongofulu mā ua, ko e lami tangata taha ta‘u ko e hongofulu mā ua mo honau feilaulau-me‘akai: mo e kosi tangata ki he feilaulau-angahala ko e toko hongofulu mā toko ua:"
    },
    {
      "verse": 88,
      "text": "pea ko e kātoa ‘o e fanga pulu ki he feilaulau-‘ofa ko e pulu ‘e toko uofulu mā fā, onongofulu ‘a e sipi tangata, onongofulu ‘a e kosi tangata, onongofulu ‘a e lami tangata kuo taha ta‘u. Ko e kātoanga‘i ia ‘o e ‘Ōlita hili hono pani."
    },
    {
      "verse": 89,
      "text": "Pea ‘i he hū ‘a Mōsese ki he Tēniti Fe‘iloaki‘anga ke fefolofolai mo Ia, na‘a ne ongo‘i ‘a e Le‘o ‘oku folofola mai kiate ia mei he funga Hōifua‘anga, ‘a ia ‘oku hili ki he ‘A‘ake Fakamo‘oni‘anga, ‘io, mei he vaha‘a ‘o e ongo Selupimi: pea ne folofola kiate ia."
    }
  ],
  "timestamp": "2025-08-08T15:54:06.188586"
}