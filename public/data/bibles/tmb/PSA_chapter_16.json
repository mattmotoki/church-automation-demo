{
  "book": "PSA",
  "book_name": "Psalms",
  "chapter": 16,
  "version_id": 1307,
  "url": "https://www.bible.com/bible/1307/PSA.16",
  "verses": [
    {
      "verse": 1,
      "text": "KE ke tauhi au, ‘e ‘Otua; He Kuo u hūfanga ki he ‘Afiona."
    },
    {
      "verse": 2,
      "text": "Kuo ke lea kia Sihova, ‘e hoku laumālie, “Ko hoku ‘Eiki koe; ‘Oku ‘ikai ha‘aku lelei ‘o mama‘o mo koe.”"
    },
    {
      "verse": 3,
      "text": "Na‘a ke pehē ki he kau mā‘oni‘oni ‘oku ‘i māmani, “Ko ‘eni ia ‘a e kakai fungani, Ko ‘eku manako ‘oku kātoa ki ai.”"
    },
    {
      "verse": 4,
      "text": "“Ko ‘enau mamahi ‘e fakautuutu Kuo nau fetongi ‘aki ha fo‘ou, ‘E ‘ikai te u lilingi ‘a e kava toto‘ia ‘o ‘enau ngaahi feilaulau, Pea ko honau ngaahi hingoa ‘e ‘ikai pu‘aki ‘e hoku loungutu.”"
    },
    {
      "verse": 5,
      "text": "Ko hoku ‘inasi ‘i he tofi‘a, mo e ‘inasi ‘o ‘eku ipu ‘a Sihova; ‘Oku ke pukepuke hoku koloa."
    },
    {
      "verse": 6,
      "text": "Kuo falō kiate au ‘a e ngaahi afo ‘i he ngaahi potu ‘oku sai: ‘Io, ‘oku faka‘ofo‘ofa kiate au ‘a e tofi‘a ni."
    },
    {
      "verse": 7,
      "text": "Te u fakafeta‘i kia Sihova ‘a ia kuo ne fale‘i kita: Seuke, ‘i he ngaahi pō ‘oku ako mai hoku ngaahi kofuua."
    },
    {
      "verse": 8,
      "text": "Kuo u ‘ai ‘a Sihova ‘i hoku ‘ao ma‘u pē; Ko e me‘a ‘i he‘ene ‘i hoku to‘omata‘u, ko ia ai ‘e ‘ikai te u ngaue."
    },
    {
      "verse": 9,
      "text": "Ko ia kuo neka ai ‘a hoku loto, Pea vīkiviki ‘a hoku ‘elelo; Kae‘uma‘ā ‘e nofo falala foki ‘a hoku kakano."
    },
    {
      "verse": 10,
      "text": "He tala‘ehai te ke li‘aki ‘a hoku laumālie ki Lolofonua; ‘E ‘ikai te ke tuku ‘a ho‘o Pele ke sio ki he ‘auha."
    },
    {
      "verse": 11,
      "text": "Te ke faka‘ilo kiate au ‘a e hala ki he mo‘ui na; ‘Oku fe‘ao mo koe ‘a e fonu fiefia; Ko e ngaahi mālie ‘oku ‘i ho to‘omata‘u na, ‘o ta‘engata."
    }
  ],
  "timestamp": "2025-08-08T15:55:23.919335"
}