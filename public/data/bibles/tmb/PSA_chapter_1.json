{
  "book": "PSA",
  "book_name": "Psalms",
  "chapter": 1,
  "version_id": 1307,
  "url": "https://www.bible.com/bible/1307/PSA.1",
  "verses": [
    {
      "verse": 1,
      "text": "MONŪ‘IA Ā, ka ko e tangata ko ē Kuo ‘ikai fou ‘i he fakakaukau ‘a e faka‘otuamate, Pe tu‘u ‘i he hala ‘o e kau faikovi, Pe nofo ‘i he nofo‘anga ‘o ha‘a manuki:"
    },
    {
      "verse": 2,
      "text": "Ka ko e Lao ‘a Sihova ‘a ‘ene manako, ‘Io, ‘i he lao ‘o‘ona ‘oku ne fakalaulauloto ‘aho mo e pō."
    },
    {
      "verse": 3,
      "text": "Te ne hangē ia ha ‘akau kuo tō ki he ngaahi manga‘i vai, ‘A ia ‘oku ne fua ‘i hono to‘ukai, Ko hono lau foki ‘oku ‘ikai mae; Pea neongo pe ko e hā ‘oku ne fai ‘oku ne monū‘ia pē."
    },
    {
      "verse": 4,
      "text": "‘Oku ‘ikai ke pehē ‘a e faka‘otuamate, ‘oku ‘ikai; Ka ‘oku nau hangē ko e kafukafu ‘oku vilingia ‘i he matangi."
    },
    {
      "verse": 5,
      "text": "Ko hono ō ia ‘e ‘ikai tu‘u ‘a e faka‘otuamate ‘i he fakamaau, Pe ko e kau faikovi ‘i he fakataha ‘o e faitotonu:"
    },
    {
      "verse": 6,
      "text": "He ‘oku tokanga‘i ‘e Sihova ‘a e hala ‘o si‘i faitotonu na, Ka ko e hala ‘o e kau faikovi ‘e ‘auha."
    }
  ],
  "timestamp": "2025-08-08T15:55:21.747605"
}