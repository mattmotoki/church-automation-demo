{
  "book": "PSA",
  "book_name": "Psalms",
  "chapter": 108,
  "version_id": 1307,
  "url": "https://www.bible.com/bible/1307/PSA.108",
  "verses": [
    {
      "verse": 1,
      "text": "KUO pau hoku loto, ‘e ‘Otua; Te u hiva mo fakamālō, ‘io, ‘e hoku kolōlia."
    },
    {
      "verse": 2,
      "text": "‘Ā, helefilo mo e ha‘ape: Ko au te u fafangu ‘a e ata kei mohe."
    },
    {
      "verse": 3,
      "text": "Te u fakafeta‘i kiate koe, ‘Eiki, ‘I he lotolotonga ‘o e ngaahi kakai: Te u hiva fakamālō ki he ‘Afiona ‘I he lotolotonga ‘o e ngaahi fa‘ahinga."
    },
    {
      "verse": 4,
      "text": "He ‘oku mā‘olunga ‘i he langi ho‘o ‘alo‘ofa: Pea ko ho‘o totonu ‘oku a‘u ki he ngaahi ‘ao na."
    },
    {
      "verse": 5,
      "text": "‘Ai ke ke mā‘olunga ‘i he ngaahi langi, ‘e ‘Otua: Pea ke mā‘olunga ho kolōlia ‘i māmani kotoa."
    },
    {
      "verse": 6,
      "text": "Koe‘uhi ko ho‘o pele ke hamusi, Fakato‘omata‘u mai ho‘o fakamo‘ui, Pea tali ‘a kimautolu ni."
    },
    {
      "verse": 7,
      "text": "‘Oku ai ha folofola ‘a ‘Elohimi Na‘e fai‘aki ‘ene mā‘oni‘oni: “‘Āua, ke u fakamofuta mu‘a, Ko Sīkemi te u vahea, Pea ko e tele‘a ‘o Sūkote te u tufa."
    },
    {
      "verse": 8,
      "text": "‘Oku ‘o‘oku ‘a Kiliati ē, Pea ‘o‘oku mo Manase, Pea ko ‘Ifalemi ko e tauhi hoku ‘ulu ia; Ko Siuta ko ‘eku sēpita."
    },
    {
      "verse": 9,
      "text": "Ko Moape ‘eku ipu kaukau‘anga; Ko ‘Ītomi te u lī ki ai hoku teka; Te u fākaulu ‘i Filisitia.”"
    },
    {
      "verse": 10,
      "text": "Ko hai ‘e taki au ki he kolo ‘aa‘i? Ko hai na‘e ‘ave au ki ‘Ītomi?"
    },
    {
      "verse": 11,
      "text": "‘Ikai kuo ke li‘aki kimautolu, ‘Elohimi ē? Pea ‘oku ‘ikai te ke hā‘ele atu mo ‘emau ngaahi hōsitē."
    },
    {
      "verse": 12,
      "text": "‘Omi tokoni mo tali ‘a e fili: He ko e tokoni ‘a e tangata ko e koto nge‘esi."
    },
    {
      "verse": 13,
      "text": "Te tau fai fita ‘ia ‘Elohimi: He ko ia ia te ne malaki hotau ngaahi fili."
    }
  ],
  "timestamp": "2025-08-08T15:55:38.043897"
}