{
  "book": "PSA",
  "book_name": "Psalms",
  "chapter": 138,
  "version_id": 1307,
  "url": "https://www.bible.com/bible/1307/PSA.138",
  "verses": [
    {
      "verse": 1,
      "text": "TE U fakafeta‘i kiate koe ‘aki hoku loto kotoa: ‘I he ‘ao ‘o ha‘a ‘otua te u tā ha‘ape ki he ‘Afiona."
    },
    {
      "verse": 2,
      "text": "Te u punou, ‘o hanga ki ho temipale tapu na, Pea te u fakamālō‘ia ho huafa, Koe‘uhi ko ho‘o ‘ofa mo ho‘o fai tōnunga. He kuo ke fakalāngilangi‘i ho‘o tala‘ofa, ‘O hulu atu ‘i ho huafa kotoa."
    },
    {
      "verse": 3,
      "text": "‘I he ‘aho na‘a ku tautapa ai na‘a ke tali, Na‘a ke ‘omi ha ivi ki hoku laumālie, pea u to‘a ai."
    },
    {
      "verse": 4,
      "text": "Ko e ngaahi tu‘i ‘o māmani te nau fakafeta‘i kiate koe, ‘e Sihova, He kuo nau fanongo ki he ngaahi tali ‘a ho fofonga."
    },
    {
      "verse": 5,
      "text": "Pea te nau pu‘aki ‘a e ngaahi ‘alunga ‘o Sihova; He ‘oku lahi ‘a e lāngilangi ‘o‘ona."
    },
    {
      "verse": 6,
      "text": "He ko e mā‘olunga ‘a Sihova, ka ‘oku ne toka‘i ‘a e mā‘ulalo: Ka ko e mahiki ‘oku nau fe‘iloaki mama‘o."
    },
    {
      "verse": 7,
      "text": "Neongo e kāpui au ‘e he mamahi, Ka te ke tauhi ‘eku mo‘ui: Te ke mafao atu ho nima Telia ‘a e ‘ita ‘a ho ngaahi fili na, Pea ko ho nima to‘omata‘u Te ne fakamo‘ui au."
    },
    {
      "verse": 8,
      "text": "Ko Sihova te ne fakahaohaoa ‘a e me‘a ‘oku kau kia kita: ‘E Sihova, ko si‘o ‘ofa ‘oku tolonga ‘o ta‘engata ia; ‘Oua te ke li‘aki ‘a e ngāue ‘a ho nima."
    }
  ],
  "timestamp": "2025-08-08T15:55:42.618436"
}