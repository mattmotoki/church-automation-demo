{
  "book": "PSA",
  "book_name": "Psalms",
  "chapter": 136,
  "version_id": 1307,
  "url": "https://www.bible.com/bible/1307/PSA.136",
  "verses": [
    {
      "verse": 1,
      "text": "FAI fakafeta‘i kia Sihova; he ‘oku lelei ia: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 2,
      "text": "Fai fakafeta‘i ki he ‘Otua ‘o e ngaahi ‘otua: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 3,
      "text": "Fakafeta‘i ki he ‘Eiki ‘o e ngaahi ‘eiki: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 4,
      "text": "Kiate ia tofu pē taha ‘oku fai ‘a e ngaahi fu‘u me‘a fakaofo: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 5,
      "text": "Kiate ia ne ne ngaohi ‘a e langi ‘i he‘ene poto: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 6,
      "text": "Kiate ia na‘a ne folahi ‘a e fonua ‘i he funga vai: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 7,
      "text": "Kiate ia na‘a ne ngaohi maama lalahi; He ‘oku tolonga ‘o ta‘engata ‘ene ‘alo‘ofa;"
    },
    {
      "verse": 8,
      "text": "Ko e la‘ā ke pule ki he ‘aho: He ‘oku tolonga ‘o ta‘engata ‘ene ‘alo‘ofa:"
    },
    {
      "verse": 9,
      "text": "Ko e māhina mo e fetu‘u ke pule ki he pō: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 10,
      "text": "Kiate ia na‘a ne taa‘i ‘a ‘Isipite ‘i he‘enau ‘olopo‘ou tangata He ‘oku tolonga ‘o ta‘engata ‘ene ‘alo‘ofa."
    },
    {
      "verse": 11,
      "text": "‘O ne ‘omi ‘a ‘Isileli mei honau lotolotonga: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 12,
      "text": "‘Aki ha nima mālohi, mo ha nima kuo hiki tā: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 13,
      "text": "Kiate ia na‘a ne tofi ke kongokonga ‘a e Tahi Kulokula: He ‘oku tolonga ‘o ta‘engata ‘ene ‘alo‘ofa:"
    },
    {
      "verse": 14,
      "text": "‘O ne fakahā‘ele atu ‘a ‘Isileli ‘i hono vaeua; He ‘oku tolonga ‘o ta‘engata ‘ene ‘alo‘ofa."
    },
    {
      "verse": 15,
      "text": "Ka ne tupe‘i ‘a Felo mo ‘ene hōsitē ‘i Tahi Kulokula: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 16,
      "text": "Kiate ia na‘a ne a‘utaki hono kakai ‘i he Toafa: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 17,
      "text": "Kiate ia na‘a ne taa‘i tu‘i mā‘olunga: He ‘oku tolonga ‘o ta‘engata ‘ene ‘alo‘ofa:"
    },
    {
      "verse": 18,
      "text": "Mo have‘i tu‘i kaukaua: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 19,
      "text": "Ko Sīhoni ko e Tu‘i ‘Āmoli: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 20,
      "text": "Mo ‘Oki ko e Tu‘i Pēsani; He ‘oku tolonga ‘o ta‘engata ‘ene ‘alo‘ofa."
    },
    {
      "verse": 21,
      "text": "‘O ne foaki hona fonua ko e tofi‘a: He ‘oku tolonga ‘o ta‘engata ‘ene ‘alo‘ofa:"
    },
    {
      "verse": 22,
      "text": "Ko e tofi‘a mo‘o ‘Isileli ko e tamaio‘eiki ‘a‘ana; He ‘oku tolonga ‘o ta‘engata ‘ene ‘alo‘ofa."
    },
    {
      "verse": 23,
      "text": "‘a e ‘Afio na‘a ne manatua kitautolu ‘i he‘etau vaivai: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 24,
      "text": "‘O ne veteange mei hotau kau fakamamahi; He ‘oku tolonga ‘o ta‘engata ‘ene ‘alo‘ofa."
    },
    {
      "verse": 25,
      "text": "‘A ia ‘oku ne ‘ange me‘akai ki he kakano kotoa: He ‘oku tolonga ‘o ta‘engata ‘ene ‘alo‘ofa."
    },
    {
      "verse": 26,
      "text": "‘Ē, mou fakafeta‘i ki he ‘Otua ‘o langi na: He ‘oku tolonga ‘o ta‘engata ‘ene ‘alo‘ofa."
    }
  ],
  "timestamp": "2025-08-08T15:55:42.324713"
}