{
  "book": "1CH",
  "book_name": "1 Chronicles",
  "chapter": 24,
  "version_id": 1307,
  "url": "https://www.bible.com/bible/1307/1CH.24",
  "verses": [
    {
      "verse": 1,
      "text": "PEA ko e me‘a ki he ngaahi lakanga ‘o ha‘a ‘Ēlone. Ko e ngaahi foha ‘o ‘Ēlone; ko Nātapi mo ‘Āpiu, ko ‘Eliesa mo ‘Ītama."
    },
    {
      "verse": 2,
      "text": "Ka na‘e pekia ‘a Nātapi mo ‘Āpiu ‘i he kei lelei ‘ena tamai, ‘o ‘ikai ha‘ana fānau: ko ia na‘e fai ‘a e ngāue fakataula‘eiki ‘e ‘Eliesa mo ‘Ītama."
    },
    {
      "verse": 3,
      "text": "Pea na‘e vahe pē kinautolu ‘e Tēvita, ‘o fakatatau ki he hokohoko ‘enau ngāue, ‘o kau ai ‘a Sātoki mei he fāmili ‘o ‘Eliesa, pea mo ‘Ahimeleki mei he fāmili ‘o ‘Ītama."
    },
    {
      "verse": 4,
      "text": "Pea ko e kau ‘ulumotu‘a na‘e ma‘u ‘i ha‘a ‘Eliesa na‘e lahi ‘i ha‘a ‘Ītama; ko ia na‘e pehē honau vahevahe: ‘i ha‘a ‘Eliesa ko e ‘ulumotu‘a ‘e hongofulu mā ono; pea ‘i ha‘a ‘Ītama ko e ‘ulumotu‘a ‘e valu."
    },
    {
      "verse": 5,
      "text": "Pea na‘e talotalo tatau pē ki hē mo ē ‘i honau vahevahe; he kuo ‘i ai ha hou‘eiki ‘o e Fale Tapu, mo e hou‘eiki ‘o ‘Elohimi mei ha‘a ‘Eliesa mo ha‘a ‘Ītama fakatou‘osi."
    },
    {
      "verse": 6,
      "text": "Pea ko Sēmaia foha ‘o Nātaniela ‘a e sikalaipe, ‘a ia ko e tangata Līvai, na‘a ne tohi kinautolu ‘i he ‘ao ‘o e tu‘i mo e hou‘eiki, mo Sātoki ko e taula‘eiki mo ‘Ahimeleki foha ‘o ‘Āpaiata, mo e kau ‘ulumotu‘a ‘o ha‘a taula‘eiki mo ha‘a Līvai: pea na‘e to‘o mai ha ‘ulumotu‘a ‘e taha ma‘a ‘Eliesa, mo ha ‘ulumotu‘a ‘e taha ma‘a ‘Ītama, ‘o pehē pē."
    },
    {
      "verse": 7,
      "text": "Pea na‘e tonu ‘a e ‘uluaki kia Sihoialipi, pea ko hono ua kia ‘Ītaia,"
    },
    {
      "verse": 8,
      "text": "ko hono tolu kia Hālimi, ko hono fā kia Sōlimi,"
    },
    {
      "verse": 9,
      "text": "ko hono nima kia Malakaia, ko hono ono kia Misiamini,"
    },
    {
      "verse": 10,
      "text": "ko hono fitu kia Hākosi, ko hono valu kia ‘Āpaia,"
    },
    {
      "verse": 11,
      "text": "ko hono hiva kia Sisua, ko hono hongofulu kia Sekonaia,"
    },
    {
      "verse": 12,
      "text": "ko hono hongofulu mā taha kia ‘Eliasipi, ko hono hongofulu mā ua kia ‘Iakimi,"
    },
    {
      "verse": 13,
      "text": "ko hono hongofulu mā tolu kia Hupa, ko hono hongofulu mā fā kia Sesepapi;"
    },
    {
      "verse": 14,
      "text": "ko hono hongofulu mā nima kia Pīleka, ko hono hongofulu mā ono kia ‘Īmeli,"
    },
    {
      "verse": 15,
      "text": "ko hono hongofulu mā fitu kia Hēsili, ko hono hongofulu mā valu kia Hapisesi,"
    },
    {
      "verse": 16,
      "text": "ko hono hongofulu mā hiva kia Petahaia, ko hono uofulu kia ‘Isikeli,"
    },
    {
      "verse": 17,
      "text": "ko hono uofulu mā taha kia Siakini, ko hono uofulu mā ua kia Kāmuli,"
    },
    {
      "verse": 18,
      "text": "ko hono uofulu mā tolu kia Telaia, ko hono uofulu mā fā kia Ma‘asaia."
    },
    {
      "verse": 19,
      "text": "Ko e hokohoko ia ‘o ‘enau ngāue, ke hū ki he fale ‘o Sihova hangē ko e konisitūtone na‘e ‘ange ‘e he‘enau kui ko ‘Ēlone, ‘i he funga ‘o hono fekau ‘e Sihova ko e ‘Otua ‘o ‘Isileli."
    },
    {
      "verse": 20,
      "text": "Pea ko e me‘a ki hono toe ‘o ha‘a Līvai: ‘i he hako ‘o ‘Amilami, ko Supaeli; ‘i he hako ‘o Supaeli ko ‘Iehetaia."
    },
    {
      "verse": 21,
      "text": "‘Ia Lehapaia: ‘i he ha‘a Lehapaia, ko ‘Īsaia na‘e ‘uluaki:"
    },
    {
      "verse": 22,
      "text": "‘i he ha‘a ‘Īsa‘a, ko Selomoti; ‘i he ha‘a Selomoti, ko ‘Iahati."
    },
    {
      "verse": 23,
      "text": "Pea ko e ha‘a…. ko ‘Ielaia…. ko ‘Amalaia hono ua, ko ‘Iakasili hono tolu, ko Sikamami hono fā."
    },
    {
      "verse": 24,
      "text": "Ko e hako ‘o ‘Osieli, ko Maika; ‘i he ha‘a Maika, ko Sāmili."
    },
    {
      "verse": 25,
      "text": "Ko e tokoua ‘o Maika ko ‘Īsaia: ‘i he ha‘a ‘Īsaia, ko Sākalaia."
    },
    {
      "verse": 26,
      "text": "Ko e hako ‘o Mēlali; ko Māhali mo Musi: ko e hako ‘o ‘Ia‘asaia; ko Peno."
    },
    {
      "verse": 27,
      "text": "Ko e hako ‘o Mēlali; ‘ia ‘Ia‘asaia; ko Peno mo Sōhami, mo Sākuli mo ‘Īpeli."
    },
    {
      "verse": 28,
      "text": "‘Ia Māhali; ko ‘Eliesa, ka na‘e ‘ikai hano foha."
    },
    {
      "verse": 29,
      "text": "‘Ia Kisi; ko e ha‘a Kisi, ko ‘Ilame‘eli."
    },
    {
      "verse": 30,
      "text": "Pea ko e hako ‘o Musi; ko Māhali, mo ‘Ēteli, mo ‘Ilimoti. Ko ha‘a Līvai ia, ‘o faka-e-honau-ngaahi-‘ulumotu‘a."
    },
    {
      "verse": 31,
      "text": "Pea na‘e fai talotalo ‘a kinautolu foki, ‘o hangē ko honau kāinga ko ha‘a ‘Ēlone ‘i he ‘ao ‘o Kingi Tēvita, mo Sātoki, mo ‘Apimeleki, mo e ngaahi ‘ulumotu‘a ‘o ha‘a taula‘eiki mo ha‘a Līvai: ‘o ‘ulu tatau ‘a e ta‘okete mo e tehina."
    }
  ],
  "timestamp": "2025-08-08T15:54:55.259102"
}