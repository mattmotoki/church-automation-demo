{
  "book": "PSA",
  "book_name": "Psalms",
  "chapter": 53,
  "version_id": 1307,
  "url": "https://www.bible.com/bible/1307/PSA.53",
  "verses": [
    {
      "verse": 1,
      "text": "‘OKU pehē ‘e he vale ‘i hono loto, “Oku ‘ikai ha ‘Otua.” Kuo nau fakaka‘anga, pea nau fakalielia ‘i he kovi honau tō‘onga; ‘Oku ‘ikai ha fai lelei ‘e toko taha."
    },
    {
      "verse": 2,
      "text": "Ne ‘afio hifo mei langi ‘a ‘Elohimi ki he hako ‘o e tangata, Ke vakai pe ‘oku fakapotopoto ha taha, Pe ai ha taha ‘oku kumi ki he ‘Otua."
    },
    {
      "verse": 3,
      "text": "Kuo nau holomui takitaha; Kuo nau hoko ko e koto fakalielia; ‘Oku ‘ikai ha taha ‘oku fai lelei, ‘oku ‘ikai ‘aupito ha taha."
    },
    {
      "verse": 4,
      "text": "‘Oku ‘ikai ha‘anau ‘ilo koā, ‘a e fai kovi? ‘A kinautolu ‘oku keina hoku kakai hangē ha kai me‘akai, Ka ko ‘Elohimi ‘oku ‘ikai te nau lotu ki ai."
    },
    {
      "verse": 5,
      "text": "‘I he potu ko ia na‘a nau mo‘umanavahēa, Ka na‘e ‘ikai hano ‘uhinga ‘o ‘enau ilifia: He kuo tufaki ‘e ‘Elohimi ‘a e hui ‘o ia ‘oku hanga tau mai, Kuo ke fakamaa‘i kinautolu he kuo li‘aki kinautolu ‘e ‘Elohimi."
    },
    {
      "verse": 6,
      "text": "Taumaiā ke ‘omi mei Saione ‘a e fakamo‘ui ‘o ‘Isileli! Ka fakafoki ‘a e pōpula ‘o hano kakai ‘e ‘Elohimi, Toki hākahaka ‘a Sēkope, toki nēkeneka ai ‘a ‘Isileli."
    }
  ],
  "timestamp": "2025-08-08T15:55:29.698190"
}