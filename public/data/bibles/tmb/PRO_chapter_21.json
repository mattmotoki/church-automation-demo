{
  "book": "PRO",
  "book_name": "Proverbs",
  "chapter": 21,
  "version_id": 1307,
  "url": "https://www.bible.com/bible/1307/PRO.21",
  "verses": [
    {
      "verse": 1,
      "text": "KO E koto vaitaki ‘a e loto ‘o e tu‘i he ala ki ai ‘a Sihova: ‘Oku ne fakatafe ki he me‘a kotoa ‘oku ne finangalo ki ai."
    },
    {
      "verse": 2,
      "text": "Ko e ‘alunga kotoa ‘o e tangata ‘oku totonu ‘i he vakai ‘a‘ana: Ka ‘oku hanga ‘a Sihova ‘o fua ‘a e ngaahi loto."
    },
    {
      "verse": 3,
      "text": "Ko e faitotonu mo e fakakonisitūtone, ‘Oku lelei hake ia kia Sihova ‘i he feilaulau."
    },
    {
      "verse": 4,
      "text": "Ko e mata hihiki, Mo e loto fielahi, Na‘a mo e tū-vao ‘a e angahala ‘oku hala."
    },
    {
      "verse": 5,
      "text": "Ko e ngaahi tu‘utu‘uni ‘a e fa‘a ngāue ‘oku iku pē ki he ma‘u ha me‘a: Ka ko e fakavave kovi ko hono ō pē ko e masiva."
    },
    {
      "verse": 6,
      "text": "Ko e ma‘u ha ngaahi fokotu‘unga koloa ‘aki ‘a e ‘elelo loi Ko e muna hāhāmolofia ‘a e kau fie mate."
    },
    {
      "verse": 7,
      "text": "Ko e fakamālohi ‘a e kau angahala ‘oku ne ‘ave kinautolu: He na‘a nau fakafisi ke fai fakakonisitūtone."
    },
    {
      "verse": 8,
      "text": "‘Oku pikopiko ‘a e ‘alunga ‘o e tangata angahala‘ia: Ka ko e ma‘a, ‘oku tonusika ‘ene fai anga."
    },
    {
      "verse": 9,
      "text": "‘Oku ngutuhua ange ke te nofo ‘i ha tuliki ‘o ha tu‘a fale, ‘I he‘ete ‘apitanga mo e fefine fa‘a kē."
    },
    {
      "verse": 10,
      "text": "Ko e loto ‘o e angahala ‘oku ne havala ki he kovi: Na‘a mo hono kaungā‘api ‘e ‘ikai te ne mata mamae ki ai."
    },
    {
      "verse": 11,
      "text": "Ka tautea ha tama kakae, ‘oku ma‘u poto ai ‘a e hehemangofua; Pea ka ako‘i ha poto, ‘oku ne ma‘u ‘ilo ‘e ia."
    },
    {
      "verse": 12,
      "text": "‘Oku ai ha toko taha Fai totonu ‘oku siofi ‘a e fale ‘o e angahala: ‘Oku ne fakatū‘ulu ‘a e angahala ki he kovi."
    },
    {
      "verse": 13,
      "text": "Ko ia ‘oku ne tāpuni hono telinga ki he kole ‘a e masiva, ‘e tangi mo ia foki, kae ‘ikai ongo‘i ‘e ha taha."
    },
    {
      "verse": 14,
      "text": "Ko e me‘a‘ofa ‘oku talalo hono ‘atu ‘oku ne tāmate‘i ‘a e ‘ita, Pea ko e pa‘anga ‘oku ‘ai fufū ki he kona, ‘oku ne ta‘ofi ‘a e houhau lahi."
    },
    {
      "verse": 15,
      "text": "Ko e me‘a fakafiefia ki he angatonu ke fai ki he konisitūtone: Ka ko e me‘a fakatu‘utāmaki ia kiate ia ‘oku fai kovi."
    },
    {
      "verse": 16,
      "text": "Ko ia ‘oku hē mei he hala ‘oku mahino te ne toki ma‘u hono mālōlō‘anga ‘i he fakataha ‘a ha‘a tano."
    },
    {
      "verse": 17,
      "text": "Ko ia ‘oku ne manako ki he sō, te ne hoko ko e masiva: Pea ko ia ‘oku manako ki he uaine mo e lolo, ‘e ‘ikai te ne koloa‘ia."
    },
    {
      "verse": 18,
      "text": "‘E huhu‘i ‘a e tangata mā‘oni‘oni ‘aki ‘a e angahala: Pea ko e kākā ‘e ‘ave, ‘o fetongi ‘aki ‘a e faitotonu."
    },
    {
      "verse": 19,
      "text": "‘Oku ngutuhua ange ‘ete nofo ‘i ha potu lala, ‘I he‘ete nofo mo ha fefine fa‘a kē, ‘O kai mamahi."
    },
    {
      "verse": 20,
      "text": "Ko e koloa mahu‘inga mo e lolo ‘oku ‘i he nofo‘anga ‘o e poto; Kae folofua ia ‘e ha vale fu‘u."
    },
    {
      "verse": 21,
      "text": "Ko ia ‘oku ne mamahi‘i ‘a e faitotonu mo e fai ‘ofa, Ko e me‘a te ne ma‘u ko e mo‘ui mo e totonu mo e ongoongo."
    },
    {
      "verse": 22,
      "text": "‘Oku kapa ‘e he poto ‘a e kolo ‘o ha‘a mafi, ‘O ne holoki ‘a e mālohinga na‘a nau falala ki ai."
    },
    {
      "verse": 23,
      "text": "Ko ia ‘oku lama hono ngutu mo hono ‘elelo ‘Oku fakahaofi ‘ene mo‘ui mei ha ‘ū mamahi."
    },
    {
      "verse": 24,
      "text": "‘Oku tau ‘ai ‘a e hingoa ko e kakae ki he tangata fakamofutofuta, ‘A e tangata fakapupula; ‘ene fai me‘a he ‘afungi ‘o ‘ene mofuta."
    },
    {
      "verse": 25,
      "text": "Ko e havala ‘a e makau ko hono mate‘anga ia, He ‘oku fakafisi hono nima ke ngāue."
    },
    {
      "verse": 26,
      "text": "Ko Me‘a ‘oku ne holi mai ē he ‘aho kotoa pē; Ka ko si‘i faitotonu ‘oku ne foaki pē ‘o ‘ikai ta‘ofi."
    },
    {
      "verse": 27,
      "text": "Ko e feilaulau ‘ani angahala ‘oku fai ki ai ha fakalili‘a: Kae huanoa ‘o kapau ‘oku ‘omi mo e fakakaukau kākā."
    },
    {
      "verse": 28,
      "text": "Ko e fakamo‘oni ‘oku ‘atu ha koto loi, ‘e ‘auha: Ka ko ia na‘a ne fanongo tonu, ‘oku ne lea ki he kaha‘u."
    },
    {
      "verse": 29,
      "text": "Ko e tangata angahala ‘oku ne ‘ai ke hā mālohi hono fōtunga, Ka ko e angatonu ‘oku ‘ai ‘e ia ke ma‘u hono ngaahi ‘alunga."
    },
    {
      "verse": 30,
      "text": "‘Oku ‘ikai ha poto, pea ‘oku ‘ikai ha ‘ilo, Pea ‘oku ‘ikai ha fakakaukau ‘e fai mo Sihova."
    },
    {
      "verse": 31,
      "text": "‘Oku teu ha hoosi ki he ‘aho ‘o e tau: Ka ko e tu‘umālie ‘oku meia Sihova ia."
    }
  ],
  "timestamp": "2025-08-08T15:55:49.037514"
}