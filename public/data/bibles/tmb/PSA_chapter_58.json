{
  "book": "PSA",
  "book_name": "Psalms",
  "chapter": 58,
  "version_id": 1307,
  "url": "https://www.bible.com/bible/1307/PSA.58",
  "verses": [
    {
      "verse": 1,
      "text": "HONO mo‘oni ho‘omou lea‘aki ‘a e totonu, ha‘a ‘Otua? Hako ‘o hou‘eiki, ‘oku mou fai mā‘oni‘oni koā ho‘omou fakamaau?"
    },
    {
      "verse": 2,
      "text": "‘Ā, ‘i homou loto ‘oku mou ngāue‘i ‘a e kovi; Pea ‘i he fonua ‘oku mou fakamamafa ‘a e me‘afua ‘aki homou nima mālohi."
    },
    {
      "verse": 3,
      "text": "‘Oku kamata ‘a e afe ‘a e kau angahala ‘i he manava: Talu honau fanau‘i mo e hē, ‘o lea‘aki ‘a e kākā."
    },
    {
      "verse": 4,
      "text": "‘Oku ‘i ai ‘enau me‘a kona tatau mātē mo e kona ‘o e ngata: Tatau mo e ata tuli ‘oku ne tāpuni hono telinga;"
    },
    {
      "verse": 5,
      "text": "‘A ia ‘oku ‘ikai ke tokanga ki he le‘o ‘o e kau maki, Pe ki he fakalalata manu, neongo e fu‘u poto ‘ene fai."
    },
    {
      "verse": 6,
      "text": "Fesi honau nifo ‘i honau ngutu, ‘e ‘Otua: Ta‘aki fu‘u ‘a e nifo ngao ‘o e fanga laione mui, ‘e Sihova."
    },
    {
      "verse": 7,
      "text": "Ke nau mole hangē ha vai ‘oku tafe atu: Ka fana, ke hangē kuo tu‘usi ‘a e mui ngahau."
    },
    {
      "verse": 8,
      "text": "Ke ne hangē ha sineili ‘oku maha hono huhu‘a ‘i he tafe hono hala: Ke hangē ko e tamatō ‘a ha fefine; Ke hangē ko ha kakai kuo te‘eki sio ki he la‘ā."
    },
    {
      "verse": 9,
      "text": "Te‘eki ongo‘i ‘e ho‘omou ngaahi kulo ‘a e ‘akau fefie talatala, Pe mata, pe mōmoa, kuo vilingia leva."
    },
    {
      "verse": 10,
      "text": "Toki fiefia ‘a e mā‘oni‘oni he kuo ne mātā ‘a e sauni: Te ne unu hono va‘e ‘i he toto ‘o e kakai kovi."
    },
    {
      "verse": 11,
      "text": "Ko ia, ‘e lau ‘e he kakai, “Tā ‘oku ai ha totongi ‘a e mā‘oni‘oni: Tā ‘oku ai ha ‘Otua ‘oku fai fakamaau ‘i māmani.”"
    }
  ],
  "timestamp": "2025-08-08T15:55:30.436863"
}