{
  "book": "ISA",
  "book_name": "Isaiah",
  "chapter": 55,
  "version_id": 1307,
  "url": "https://www.bible.com/bible/1307/ISA.55",
  "verses": [
    {
      "verse": 1,
      "text": "ENI, ‘ilonga ‘a e fie inua, ha‘u ki he ngaahi vai; Mo ia foki ‘oku ‘ikai ha‘ane pa‘anga; Omi pē, tokonaki ‘o kai; ‘Io, mou omi pē; fakatau uaine mo e hu‘akau. Ta‘eha pa‘anga, pea ta‘eha totongi."
    },
    {
      "verse": 2,
      "text": "Koe‘uma‘ā ho‘omou ‘atu pa‘anga ki he ‘ata‘i mā? Mo e fua ‘o ho‘omou ongosia ki he me‘a ‘oku ‘ikai fakamākona? Fei mo fanongo kiate au, Mo kai ‘a e me‘a ‘oku lelei, Pea ke hākahaka homou laumālie ‘i he kai me‘a ngako."
    },
    {
      "verse": 3,
      "text": "Fokotu‘u telinga mai, pea omi kiate au; Fakafanongo kae mo‘ui homou laumālie: Pea te u fai mo kimoutolu ha kovinānite ta‘engata, Ko e ngaahi tala‘ofa kia Tēvita, ‘A ia kuo pau."
    },
    {
      "verse": 4,
      "text": "Vakai, kuo u tuku ia ko e fakamo‘oni ki he ngaahi kakai, ko e ‘Eiki mo e angi ki he ngaahi kakai."
    },
    {
      "verse": 5,
      "text": "Vakai, te ke ui ki ha fu‘u kakai na‘e ‘ikai te ke ‘iloa; pea ko ha fu‘u kakai na‘e ‘ikai te nau ‘ilo koe, te nau lele mai kiate koe, koe‘uhi ko Sihova ko ho ‘Otua, pea ko e me‘a ‘i he Tāpuhā ‘o ‘Isileli, hono kuo ne ngaohi koe ke ngingila."
    },
    {
      "verse": 6,
      "text": "Vivili ki he ‘Eiki lolotonga ‘oku ala ma‘u, Ui kiate ia lolotonga ‘ene kei ofi:"
    },
    {
      "verse": 7,
      "text": "Ke li‘aki ‘e he angahala hono ‘alunga, Mo e tangata kovi ‘ene ngaahi fakakaukau: Pea ke ne foki ki he ‘Eiki, Pea te ne ‘alo‘ofa kiate ia; ‘Io, ki hotau ‘Otua, He lōlahi ‘ene fakamolemole."
    },
    {
      "verse": 8,
      "text": "He ‘oku taha ‘eku ngaahi fakakaukau, pea taha ha‘amoutolu, pea ‘oku taha homou ‘alunga, pea taha ‘o‘oku–ko Sihova ia mei he Ta‘ehāmai."
    },
    {
      "verse": 9,
      "text": "He hangē ‘oku mā‘olunga ‘a e langi ‘i māmani, pehē ‘oku mā‘olunga hoku ngaahi ‘alunga ‘i he ngaahi ‘alunga ‘omoutolu, mo ‘eku ngaahi fakakaukau ‘i he ngaahi fakakaukau ‘amoutolu."
    },
    {
      "verse": 10,
      "text": "He hangē ‘oku hifo ‘a e ‘uha mo e sinou mei langi, ‘o ‘ikai te ne foki ki ai, kae‘oua ke ne fakaviviku ‘a e fonua, ‘o ngaohi ia ke fakatupu me‘a, mo laku muka mai; ‘o ‘oua foki ke ai ha tenga ma‘a e tangata tūtuu‘i, mo ha me‘akai ma‘a e fiekaia;"
    },
    {
      "verse": 11,
      "text": "‘e pehē pē mo ‘eku lea ‘oku ‘alu atu mei hoku ngutu: ‘e ‘ikai foki nge‘esi mai, kae‘oua ke ne fai ‘a e me‘a ne u loto ki ai, mo fakaa‘u ‘a e me‘a ne u fekau atu ai ia."
    },
    {
      "verse": 12,
      "text": "He te mou hū ki tu‘a mo e fiefia, Pea ‘e taki atu kimoutolu mo e melino: Ko e ngaahi mo‘unga mo e ngaahi sia Te nau pā mavava ‘i ho‘omou hā mai, Pea ko e ‘akau kotoa ‘o e vao ‘e pasipasi nima,"
    },
    {
      "verse": 13,
      "text": "‘E ‘oho hake ‘a e paini ‘o fetongi ‘a e talatala, Pea ‘e ‘oho hake ‘a e maile ko e fetongi ‘o e hefa; Pea ‘e tupu ai ha huafa fo‘ou ‘o e ‘Eiki, Ha faka‘ilonga ta‘engata ‘e ‘ikai motu."
    }
  ],
  "timestamp": "2025-08-08T15:56:05.994209"
}