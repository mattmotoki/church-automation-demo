{
  "book": "1CH",
  "book_name": "1 Chronicles",
  "chapter": 2,
  "version_id": 1307,
  "url": "https://www.bible.com/bible/1307/1CH.2",
  "verses": [
    {
      "verse": 1,
      "text": "KO E ha‘a ‘Isileli eni; ko Lūpeni, Simione, Līvai, mo Siuta, ko ‘Īsaka mo Sepulone;"
    },
    {
      "verse": 2,
      "text": "ko Tani, Siosifa mo Penisimani, ko Nafitalai, Kata, mo ‘Āseli."
    },
    {
      "verse": 3,
      "text": "Ko e ha‘a Siuta; ko ‘Ea, mo ‘Ōnani, mo Sela; ko e toko tolu ko ia na‘e fā‘ele‘i kiate ia ‘e Patisua ko e fefine Kēnani. Pea ko ‘Ea ko e ‘uluaki foha ‘o Siuta ko e tangata kovi ‘i he ‘afio ‘a Sihova."
    },
    {
      "verse": 4,
      "text": "Pea ko Tema ko e uaifi ‘o hono foha na‘a ne fā‘ele‘i kiate ia ‘a Felesi, mo Sala. Ko e lau kotoa ‘o e ngaahi foha ‘o Siuta ko e toko nima."
    },
    {
      "verse": 5,
      "text": "Ko e ha‘a Felesi; ko Heseloni, mo Hāmuli."
    },
    {
      "verse": 6,
      "text": "Pea ko e ha‘a Sala; ko Similai, mo ‘Ētani, mo Hēmani, mo Kalikoli, mo Tala: kātoa ko e toko nima."
    },
    {
      "verse": 7,
      "text": "Pea ko e ha‘a Kālimi; ko ‘Ākali ko e Fakamamahi ‘o ‘Isileli, ‘a ia na‘a ne fai kākā ‘i he me‘a kuo tapui."
    },
    {
      "verse": 8,
      "text": "Pea ko e ha‘a ‘Ētani; ko ‘Asalaia."
    },
    {
      "verse": 9,
      "text": "Pea ko e ha‘a Heseloni, ‘a e ngaahi foha ‘o Heseloni na‘e fā‘ele‘i kiate ia; ko ‘Ilame‘eli, mo Lame, pea mo Kelupai."
    },
    {
      "verse": 10,
      "text": "Pea tupu ‘ia Lame ‘a ‘Aminatape; pea tupu ‘ia ‘Aminatape ‘a Na‘asoni, ko e ‘eiki ‘o ha‘a Siuta;"
    },
    {
      "verse": 11,
      "text": "pea tupu ‘ia Na‘asoni ‘a Salema, pea tupu ‘ia Salema ‘a Poasi;"
    },
    {
      "verse": 12,
      "text": "pea tupu ‘ia Poasi ‘a ‘Ōpeti, pea tupu ‘ia ‘Ōpeti ‘a Sese."
    },
    {
      "verse": 13,
      "text": "Pea tupu ‘ia Sese ‘a ‘Eliapi; ko hono ‘uluaki ia, mo ‘Aminatape ko hono ua, mo Sima ko hono tolu;"
    },
    {
      "verse": 14,
      "text": "ko Nātaniela ko hono fā, ko Latai hono nima;"
    },
    {
      "verse": 15,
      "text": "ko ‘Ōsemi hono ono, ko Tēvita ko hono toko fitu:"
    },
    {
      "verse": 16,
      "text": "pea ko honau tuofāfine ‘a Seluvaia mo ‘Apikale. Pea ko e hako ‘o Seluvaia ko ‘Apisai mo Sioape, mo ‘Asaeli, ko e toko tolu."
    },
    {
      "verse": 17,
      "text": "Pea fanau‘i ‘e ‘Apikale ‘a ‘Āmasa; pea ko e tamai ‘a ‘Āmasa ‘a e ‘Isime‘eli ko Sēteli."
    },
    {
      "verse": 18,
      "text": "Pea ko Kēlepi foha ‘o Heseloni na‘a ne ma‘u fānau ‘ia ‘Āsupa (ko hono uaifi ia), pea ‘ia Siliote: pea ko eni ‘a e fānau ‘a e fefine ko ē; ko Sēseli, mo Sōpapi, mo A‘atoni."
    },
    {
      "verse": 19,
      "text": "Pea pekia ‘a ‘Āsupa, pea mali ‘a Kēlepi mo ‘Efalata, ‘a ia na‘a ne fanau‘i kiate ia ‘a Hua."
    },
    {
      "verse": 20,
      "text": "Pea tupu ‘ia Hua ‘a ‘Uli, pea tupu ‘ia ‘Uli ‘a Pesalili."
    },
    {
      "verse": 21,
      "text": "Pea hili ia na‘e ‘alu ‘a Heseloni ki he ‘ōfefine ‘o Mākili ko e tupu‘anga ‘o Kiliati, ‘o ne mali mo ia kuo ne onongofulu ta‘u; pea ne fanau‘i kiate ia ‘a Sēkupi."
    },
    {
      "verse": 22,
      "text": "Pea tupu ‘ia Sēkupi ‘a Siaili, ‘a ia na‘a ne ma‘u ha kolo ‘e uofulu mā tolu ‘i he fonua ko Kiliati."
    },
    {
      "verse": 23,
      "text": "Ka ko Kēsuli mo Sīlia na‘a nau to‘o meiate kinautolu ‘a e ‘ū vilisi ‘o Siaili, mo Kēnati mo hono ngaahi kolo fakaongo, ko e kolo ‘e onongofulu. Ko e hako kotoa pē eni ia ‘o Mākili ko e tupu‘anga ‘o Kiliati."
    },
    {
      "verse": 24,
      "text": "Pea hili ‘a e pekia ‘a Heseloni ‘i Kēlepi-‘Efalata, pea fanau kiate ia ‘e hono uaifi ko ‘Āpaia ‘a ‘Asihua ko e tupu‘anga ‘o Tekoa."
    },
    {
      "verse": 25,
      "text": "Pea ko e hako ‘o ‘Ilame‘eli, ko e ‘uluaki foha ‘o Heseloni, ko Lame ‘a e ‘uluaki, mo Puna, mo ‘Ōleni, mo ‘Ōsemi ‘ia ‘Āhaia."
    },
    {
      "verse": 26,
      "text": "Ka na‘e ma‘u ‘e ‘Ilame‘eli mo ha ‘unoho ‘e taha na‘e hingoa ko ‘Ātala; ko e fa‘ē ia ‘a ‘Ōnami."
    },
    {
      "verse": 27,
      "text": "Pea ko e hako ‘o Lame, ko e ‘uluaki foha ‘o ‘Ilame‘eli, ko Mā‘asi, mo Siamini, mo ‘Ēkeli."
    },
    {
      "verse": 28,
      "text": "Pea ko e hako ‘o ‘Ōnami; ko Samai, mo ‘Iata: pea ko e hako ‘o Samai ko Nātapi, mo ‘Apisuli."
    },
    {
      "verse": 29,
      "text": "Pea ko e hingoa ‘o e uaifi ‘o ‘Apisuli ko ‘Apihaili; pea ne fanau kiate ia ‘a ‘Ahipani mo Mōlita."
    },
    {
      "verse": 30,
      "text": "Pea ko e hako ‘o Nātapi; ko Sēleti mo ‘Apaimi: ka na‘e pekia ‘a Sēleti ta‘eha‘ane fānau."
    },
    {
      "verse": 31,
      "text": "Pea ko e hako ‘o ‘Apaimi ko ‘Isi. Pea ko e hako ‘o ‘Isi ko Sēsani. Pea ko e hako ‘o Sēsani; ko A‘alai."
    },
    {
      "verse": 32,
      "text": "Pea ko e hako ‘o ‘Iata, ko e tehina ‘o Samai, ko Sēteli mo Sionatane: pea pekia ‘a Sēteli ta‘eha‘ane fānau."
    },
    {
      "verse": 33,
      "text": "Pea ko e hako ‘o Sionatane; ko Pēleti mo Sasa. Ko eni ia ‘a e hako ‘o ‘Ilame‘eli."
    },
    {
      "verse": 34,
      "text": "Pea ko Sēsani na‘e ‘ikai hano foha, ko e fānau fefine pē. Ka na‘e ai ‘ene tamaio‘eiki ko e motu‘a ‘Isipite na‘e hingoa ko Siala‘a."
    },
    {
      "verse": 35,
      "text": "Pea ‘ange ‘e Sēsani hono ‘ōfefine ki he‘ene tamaio‘eiki ko Siala‘a ke na nonofo; pea ne fanau kiate ia ‘a ‘Ātai."
    },
    {
      "verse": 36,
      "text": "Pea tupu ‘ia ‘Ātai ‘a Nētane, pea tupu ‘ia Nētane ‘a Sāpati;"
    },
    {
      "verse": 37,
      "text": "pea tupu ‘ia Sāpati ‘a ‘Efilali, pea tupu ‘ia ‘Efilali ‘a ‘Ōpeti;"
    },
    {
      "verse": 38,
      "text": "pea tupu ‘ia ‘Ōpeti ‘a Sehu, pea tupu ‘ia Sehu ‘a ‘Asalaia;"
    },
    {
      "verse": 39,
      "text": "pea tupu ‘ia ‘Asalaia ‘a Hēlesi,"
    },
    {
      "verse": 40,
      "text": "pea tupu ‘ia Hēlesi ‘a ‘Ēlasa; pea tupu ‘ia ‘Ēlasa ‘a Sisimai, pea tupu ‘ia Sisimai ‘a Sālumi;"
    },
    {
      "verse": 41,
      "text": "pea tupu ‘ia Sālumi ‘a ‘Ikamaia, pea tupu ‘ia ‘Ikamaia ‘a ‘Elisama."
    },
    {
      "verse": 42,
      "text": "Pea ko e hako ‘o Kēlepi ko e tehina ‘o ‘Ilame‘eli; ko Mēsa‘a ‘a e ‘uluaki, ‘a ia ko e tupu‘anga ‘o Sifi; pea ko e hako ‘o Sifi ko Mālesa ko e tupu‘anga ‘o Hepeloni."
    },
    {
      "verse": 43,
      "text": "Pea ko e hako ‘o Hepeloni; ko Kola, mo Tapua, mo Lēkemi, mo Sema."
    },
    {
      "verse": 44,
      "text": "Pea tupu ‘ia Sema ‘a Lāhami ko e tupu‘anga ‘o Siokeami; pea tupu ‘ia Lēkemi ‘a Samai."
    },
    {
      "verse": 45,
      "text": "Pea ko e foha ‘o Samai ko Maoni; pea ko Maoni ko e tupu‘anga ‘o Pete-Sua."
    },
    {
      "verse": 46,
      "text": "Pea ko ‘Efa, ko e sinifu ‘a Kēlepi, na‘a ne fanau‘i ‘a Kālana, mo Mosia, mo Kāsesa: pea tupu ‘ia Kālana ‘a Kāsesa."
    },
    {
      "verse": 47,
      "text": "Pea ko e hako ‘o ‘Iatai; ko Lēkemi mo Siotame, mo Keisani, mo Pēleti, mo ‘Efa, mo Sā‘afi."
    },
    {
      "verse": 48,
      "text": "Ko e sinifu ‘a Kēlepi ko Mā‘aka na‘a ne fanau‘i ‘a Sēpeli, mo Tīlana."
    },
    {
      "verse": 49,
      "text": "Na‘a ne fanau‘i foki ‘a Sā‘afi ko e tupu‘anga ‘o Matemana ‘a Seua ko e tupu‘anga ‘o Makapena, mo e tupu‘anga ‘o Kipea; pea ko e ‘ōfefine ‘o Kēlepi ko ‘Ākesa. Ko eni ia ‘a e hako ‘o Kēlepi."
    },
    {
      "verse": 50,
      "text": "Ko e hako ‘o Hua, ko e ‘uluaki tama ‘a ‘Efalata, ko Sōpale ko e tupu‘anga ‘o Kiliati-Sialimi;"
    },
    {
      "verse": 51,
      "text": "ko Salema ko e tupu‘anga ‘o Pētelihema, ko Hālefa ko e tupu‘anga ‘o Pete-kāteli."
    },
    {
      "verse": 52,
      "text": "Pea na‘e ai ha hako ‘o Sōpale ko e tupu‘anga ‘o Kiliati-sialimi; ko Hāloe ko e vaeua ‘o ha‘a Mēnuha."
    },
    {
      "verse": 53,
      "text": "Pea ko e ngaahi fāmili ‘o Kiliati-sialimi; ko e ha‘a Sēteli, mo e ha‘a Puhi, mo e ha‘a Sūmaha, mo ha‘a Misila‘a; na‘e tupu meiate kinautolu ‘a e ha‘a Sola, pea mo e ha‘a ‘Esitaoli."
    },
    {
      "verse": 54,
      "text": "Ko e hako ‘o Salema ko Pētelihema, mo e ha‘a Nētofa, ko ‘Ataloti-Pete-Sioape, mo e vaeua ‘o ha‘a Mānaha, ko e ha‘a Sola."
    },
    {
      "verse": 55,
      "text": "Pea ko e ngaahi fāmili sikalaipe na‘e nofo ‘i Siepesi; ko e kau Tīla‘a, ko e kau Sīma‘a, ko e kau Suka. Ko kinautolu ‘a e kau Kieni na‘e tupu meia Hāmati ko e tupu‘anga ‘o e fale ‘o Lēkapi."
    }
  ],
  "timestamp": "2025-08-08T15:54:51.948033"
}