{
  "book": "PSA",
  "book_name": "Psalms",
  "chapter": 30,
  "version_id": 1307,
  "url": "https://www.bible.com/bible/1307/PSA.30",
  "verses": [
    {
      "verse": 1,
      "text": "TE U fakahīkihiki‘i koe, ‘Eiki; He kuo ke fusi hake au, Pea na‘e ‘ikai te ke tuku hoku ngaahi fili Ke luki ‘iate au."
    },
    {
      "verse": 2,
      "text": "‘Eiki, ko hoku ‘Otua, ne u tautapa atu, Pea ne ke faito‘o au."
    },
    {
      "verse": 3,
      "text": "‘Eiki, kuo ke fakahā‘ele hake hoku laumālie mei Hētesi; Meiate kinautolu ‘oku hifo ki he luo, kuo ke ui mai ‘eku mo‘ui."
    },
    {
      "verse": 4,
      "text": "Hiva saame kia Sihova, ‘a ‘ene kau lotu, Fakamālō‘ia hono ongoongo toputapu."
    },
    {
      "verse": 5,
      "text": "He ko e kemo ‘a e fuoloa ‘o ‘ene tuputāmaki; Ka ko ‘ene ‘ofa ‘oku lau mo‘ui: ‘E ha‘u efiafi nai ‘a tangi ke tau mohe, Kae pongipongi leva–ko e mavava ē!"
    },
    {
      "verse": 6,
      "text": "Ka ko au–‘i he‘eku tu‘umālie na‘a ku lea, ‘E ‘ikai ue‘i au ‘o ta‘engata."
    },
    {
      "verse": 7,
      "text": "‘I ho‘o ‘ofa, ‘e Sihova, Na‘a ke ngaohi hoku mo‘unga ke kaukaua: Na‘a ke fufū ho fofonga; Na‘a ku puputu‘u leva."
    },
    {
      "verse": 8,
      "text": "Ko koe, ‘Eiki, na‘a ku tautapa ki ai; Pea u fai ‘eku hū kia ‘Ātonai:"
    },
    {
      "verse": 9,
      "text": "“Ko e hā ha koloa ‘e ma‘u mei hoku toto? Mei ha‘aku ‘alu hifo ki he Luo? ‘E ‘atu ‘e he efu ha fakafeta‘i? Te ne fakahā koā ho‘o fai mo‘oni?”"
    },
    {
      "verse": 10,
      "text": "Fanongo, ‘Eiki, pea ke ‘ofa mai; ‘E Sihova, hoko koe ko hoku tokoni."
    },
    {
      "verse": 11,
      "text": "Kuo ke liliu ‘eku tangilāulau ko e me‘a ke u me‘e ai; Kuo ke vete hoku tauanga‘a, ‘o no‘o ‘aki ‘a e fiefia lahi:"
    },
    {
      "verse": 12,
      "text": "Koe‘uhi ā ke hiva ki he ‘Afiona ‘E hoku lāngilangi, ‘o ‘oua ‘e tūkua. ‘E Sihova ko hoku ‘Otua, Te u fakafeta‘i kia koe ‘o ta‘engata."
    }
  ],
  "timestamp": "2025-08-08T15:55:26.170396"
}