{
  "book": "PSA",
  "book_name": "Psalms",
  "chapter": 135,
  "version_id": 1307,
  "url": "https://www.bible.com/bible/1307/PSA.135",
  "verses": [
    {
      "verse": 1,
      "text": "HALELU‘IA! Mou fakafeta‘ia ‘a e huafa ‘o Sihova; Fai fakafeta‘i, ‘a e kau tamaio‘eiki ‘a‘ana:"
    },
    {
      "verse": 2,
      "text": "‘A kimoutolu ‘oku tutu‘u ‘i he fale ‘o Sihova, ‘I he ngaahi loto‘ā ‘o e fale ‘o hotau ‘Otua."
    },
    {
      "verse": 3,
      "text": "Mou fakafeta‘i kia IAA; he ‘oku lelei ‘a Sihova: Hiva‘aki hono huafa; he ‘oku faka‘ofo‘ofa."
    },
    {
      "verse": 4,
      "text": "He kuo fili ‘e IAA ‘a Sēkope mo‘ona, ‘A ‘Isileli ma‘ane koloa mahu‘inga."
    },
    {
      "verse": 5,
      "text": "He ‘oku ou ‘ilo eni ‘oku lahi ‘a Sihova, Pea ‘oku hulu hotau ‘Ātonai ‘i he ngaahi ‘otua."
    },
    {
      "verse": 6,
      "text": "‘Ilonga ha me‘a na‘e finangalo ki ai ‘a Sihova, ‘a ia na‘a ne fai, ‘I langi pea ‘i māmani, ‘I he ngaahi tahi ko ē, Mo e loloto fua pē."
    },
    {
      "verse": 7,
      "text": "‘Oku ne fai ke ‘alu hake ‘i he tafatafa‘aki langi ‘a e loa; ‘Oku ne ngaohi ‘uhila ke ‘omi ‘uha; ‘Oku ne tuku atu ‘a e matangi mei hono fale koloa."
    },
    {
      "verse": 8,
      "text": "‘A ‘Ene ‘Afio na‘a ne taa‘i ‘i ‘Isipite ‘a e kau ‘olopo‘ou, ‘O fai mei he tangata ki he manu."
    },
    {
      "verse": 9,
      "text": "Na‘a ne tuku atu ‘ani faka‘ilonga mo ni mana ki he lotolotonga ‘o‘ou, si‘i ‘Isipite, Kia Felo mo ‘ene tamaio‘eiki fuli pē."
    },
    {
      "verse": 10,
      "text": "‘A ‘Ene ‘Afio na‘a ne taa‘i pule‘anga lahi, Mo have‘i ‘ani tu‘i mālohi;"
    },
    {
      "verse": 11,
      "text": "‘A Sīhoni ko e Tu‘i ‘Āmoli, Mo ‘Oki ko e Tu‘i Pēsani, Mo e ngaahi pule‘anga kotoa ‘o Kēnani:"
    },
    {
      "verse": 12,
      "text": "‘O ne foaki honau fonua ko e tofi‘a, Ko e tofi‘a mo‘o ‘Isileli ko e kakai ‘a‘ana."
    },
    {
      "verse": 13,
      "text": "‘E Sihova, ‘oku tu‘u ho huafa ‘o ta‘engata, ‘E Sihova, ko ho manatu ‘oku laui to‘utangata."
    },
    {
      "verse": 14,
      "text": "He ‘oku fakamaau ‘e Sihova hono kakai, Pea ‘oku ne fa‘a momou telia ‘ene kau tamaio‘eiki."
    },
    {
      "verse": 15,
      "text": "Ko e ngaahi ‘aitoli ‘o e ngaahi pule‘anga Ko e siliva pē mo e koula, Ko e ngāue ‘a e nima ‘o e tangata."
    },
    {
      "verse": 16,
      "text": "‘Oku ai honau ngutu, ka ‘oku ‘ikai te nau lea; ‘Oku ai honau mata, ka ‘oku ‘ikai te nau sioa;"
    },
    {
      "verse": 17,
      "text": "‘Oku ai honau telinga, ka ‘oku ‘ikai te nau ongona: ‘Ā, ‘oku ‘ikai ha momo‘i mānava ‘i honau ngutu na."
    },
    {
      "verse": 18,
      "text": "‘Oku tatau mo ia ‘a kinautolu na‘e fai honau ngaohi; ‘A ia fua pē ‘oku falala ki ai."
    },
    {
      "verse": 19,
      "text": "Fale ‘o ‘Isileli ē, fakamālō‘ia ‘a Sihova: Fale ‘o ‘Ēlone ē, fakamālō‘ia ‘a Sihova:"
    },
    {
      "verse": 20,
      "text": "Fale ‘o Līvai ē, fakamālō‘ia ‘a Sihova: Ha‘a ‘apasia kia Sihova, mou fakamālō kiate ia."
    },
    {
      "verse": 21,
      "text": "Ke fakamālō‘ia mei Saione ‘a Sihova, ‘A ia ‘oku ne ‘afio ‘i Selusalema. Halelu‘ia!"
    }
  ],
  "timestamp": "2025-08-08T15:55:42.229594"
}