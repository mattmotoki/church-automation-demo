{
  "book": "MAL",
  "book_name": "Malachi",
  "chapter": 4,
  "version_id": 1307,
  "url": "https://www.bible.com/bible/1307/MAL.4",
  "verses": [
    {
      "verse": 1,
      "text": "He vakai, ‘oku hoko mai ‘a e ‘aho ko ē ‘oku ne ulo hangē ha ngoto‘umu; pea ‘iloange ko e kau pau‘u, mo e kau nofo ke faikovi, te nau hoko ko e veve, pea tutu kinautolu ‘e he ‘aho ‘oku ha‘u–ko e folofola ia ‘a Sihova Sāpaoti. Seuke, ‘e ‘ikai te ne tuku kiate kinautolu ha aka, pe ha va‘a."
    },
    {
      "verse": 2,
      "text": "Ka ‘e hopo ‘a e La‘ā ‘o e Totonu kiate kimoutolu ‘oku ‘apasia ki hoku hingoa, pea ‘oku ai ha faito‘o ‘i hono ngaahi huelo: toki ‘alu atu kimoutolu, ‘o hopo fano, ‘o hangē ko e fanga pulu mui mei he ‘ā fafanga."
    },
    {
      "verse": 3,
      "text": "Pea te mou malaki ‘a e kau angahala: seuke, te nau hoko ko e efuefu pe ‘i homou lalo va‘e, ‘i he ‘aho ‘oku ou kotofa–ko e folofola ia ‘a Sihova Sāpaoti."
    },
    {
      "verse": 4,
      "text": "Manatu ki he Lao ‘a Mōsese ko ‘eku Sevāniti ‘a ia na‘a ku tu‘utu‘uni kiate ia ‘i Hōlepi, ke hilifaki ki ‘Isileli kātoa, ‘a e ngaahi fekau mo e ngaahi kupu‘i konisitūtone."
    },
    {
      "verse": 5,
      "text": "Ko au eni ‘oku ou te u fekau atu ‘a e palōfita ko ‘Ilaisiā ‘i he te‘eki ke hoko ‘a e ‘Aho ‘o Sihova, ‘a e ‘aho lahi mo fakalilifu."
    },
    {
      "verse": 6,
      "text": "Pea te ne fakafoki mai ‘a e loto ‘o e mātu‘a ki he fānau, mo e loto ‘o e fānau ki he‘enau mātu‘a; na‘a ‘iloange te u ha‘u, ‘o taa‘i ‘a e fonua ‘aki ‘a e mala."
    }
  ],
  "timestamp": "2025-08-08T15:56:57.417791"
}