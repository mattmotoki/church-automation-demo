{
  "book": "PSA",
  "book_name": "Psalms",
  "chapter": 29,
  "version_id": 1307,
  "url": "https://www.bible.com/bible/1307/PSA.29",
  "verses": [
    {
      "verse": 1,
      "text": "TUKU kia Sihova, hako ‘o ‘Ela, Tuku kia Sihova ‘a e kolōlia mo e mālohinga."
    },
    {
      "verse": 2,
      "text": "Tuku kia Sihova ‘a e kolōlia ‘o hono huafa; Hū kia Sihova ‘i he teunga tāpuhā."
    },
    {
      "verse": 3,
      "text": "Ko e le‘o ‘o Sihova ē ‘i he ngaahi funga vai na: Ko ‘Ela lāngilangi ‘oku mana, Ko Sihova ē ‘i he funga vai kāfakafa."
    },
    {
      "verse": 4,
      "text": "Ko e le‘o ‘o Sihova ‘oku ha‘aki mai; Ko e le‘o ‘o Sihova ‘oku fakangeingei."
    },
    {
      "verse": 5,
      "text": "Ko e le‘o ‘o Sihova ē ‘oku laiki ‘a e ngaahi sita; ‘Io, ‘oku laiki ‘a e ngaahi sita ‘o Lepanoni ‘e Sihova."
    },
    {
      "verse": 6,
      "text": "Pea ‘oku ne fakahopo kinautolu ‘o hangē ha kafi; ‘A Lepanoni mo Silioni ‘o hangē ha pufaloe mui."
    },
    {
      "verse": 7,
      "text": "Ko e le‘o ‘o Sihova ‘oku fahi mai ‘ani ulo‘i afi."
    },
    {
      "verse": 8,
      "text": "Ko e le‘o ‘o Sihova ē ‘oku ne lulu ‘a e toafa; Ko e Toafa ‘o Kētesi ‘oku lulu ‘e Sihova."
    },
    {
      "verse": 9,
      "text": "Ko e le‘o ‘o Sihova ‘oku ne fakafā‘ele‘i ‘a e fanga tia, Pea ne tū‘ulu ‘a e vao tātā: Pea ‘i hono temipale ‘oku ha‘aki mai kotoa, “Kolōlia!”"
    },
    {
      "verse": 10,
      "text": "Na‘e ‘i hono taloni ‘a Sihova ‘i he Lōmaki; Pea ko Sihova ‘oku ‘afio ni ko e Tu‘i laui ‘ītāniti."
    },
    {
      "verse": 11,
      "text": "Ko Sihova te ne foaki ivi ki hono kakai; Ko Sihova te ne ‘atu ki hono kakai ‘a e melino moonau tāpuaki."
    }
  ],
  "timestamp": "2025-08-08T15:55:26.030517"
}