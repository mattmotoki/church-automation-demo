{
  "book": "JOB",
  "book_name": "Job",
  "chapter": 35,
  "version_id": 1307,
  "url": "https://www.bible.com/bible/1307/JOB.35",
  "verses": [
    {
      "verse": 1,
      "text": "PEA fokotu‘u atu ‘e ‘Ilaiū, ‘o ne pehē,"
    },
    {
      "verse": 2,
      "text": "‘Oku ke pehē ‘e totonu ‘i he fakamaau ‘a e me‘a ni? He ‘oku ke lau, ‘Oku lahi ‘eku totonu ‘ia ‘Ela."
    },
    {
      "verse": 3,
      "text": "‘A ho‘o pehē, Ko e hā hono fakalave kiate au, ‘Io, ‘o hulu fēfē hono ‘aonga ‘i ha‘aku hia?"
    },
    {
      "verse": 4,
      "text": "Ko au te u tali koe, Pea mo ho ngaahi kaume‘a foki."
    },
    {
      "verse": 5,
      "text": "Hanga hake ki he langi, ‘o vakai; Pea ke sio ki he ‘atānoa ‘ene mā‘olunga ‘iate koe."
    },
    {
      "verse": 6,
      "text": "Kapau kuo ke hia, ko e hā ‘au kuo lave kiate Ia? Pea neongo kuo lahi ho‘o angahala, ko e hā kuo ke fai kiate Ia?"
    },
    {
      "verse": 7,
      "text": "Kapau kuo ke faitotonu, kuo ke ‘atu kiate Ia ha me‘a? Pe kuo ne ma‘u ha me‘a mei ho nima?"
    },
    {
      "verse": 8,
      "text": "‘E lave ho‘o angahala ki ha tangata hangē ko koe; Pea ‘e lave ho‘o faitotonu ki he hako‘i tangata."
    },
    {
      "verse": 9,
      "text": "Ko e me‘a ‘i he lahi ‘o e fakamālohi, ‘oku fai ha tautapa; ‘Io, ‘oku fai ha kaila he falala ‘a e nima ‘o ha‘a mā‘olunga."
    },
    {
      "verse": 10,
      "text": "Ka hono lau ‘e ha taha, “Kofa‘ā ‘a ‘Elohā na‘e ngaohi au, ‘A ia ‘oku ne ‘omi ‘ani hiva lolotonga ‘a e po‘uli?"
    },
    {
      "verse": 11,
      "text": "‘Ene ako kitautolu ke poto ange ‘i he fanga manu ‘o e fonua, ‘O ne ngaohi kitautolu ke tau poto ange ‘i he fanga manu ‘o e ‘atā.”"
    },
    {
      "verse": 12,
      "text": "‘Oku tautapa hē ‘a e kakai–pea ‘oku ‘ikai tali– Koe‘uhi ko e fielahi ‘a e kakai kovi."
    },
    {
      "verse": 13,
      "text": "‘Ā, ‘e ‘ikai ongo‘i ‘e ‘Ela ha nge‘esi tangi; Pea ‘e ‘ikai tokanga ki ai ‘a Sātai."
    },
    {
      "verse": 14,
      "text": "Neongo ho‘o pehē ‘oku ‘ikai te ke sio kiate Ia, ‘Oku ‘i hono ‘ao ho‘o me‘a, Pea na‘a ke mei tatali kiate Ia."
    },
    {
      "verse": 15,
      "text": "Pea ko eni, ko e me‘a ‘i he ‘ikai te ne tautea ‘a e ‘ita ‘a ē, ‘O ‘ikai te ne loko toka‘i ‘a e foa mai ‘a e loto ‘oku fonu;"
    },
    {
      "verse": 16,
      "text": "Ko ia kuo pu‘aki ‘e Siope mei hono ngutu ‘a e muna; ‘Oku ne fakalahi lea ‘oku ‘ikai ō mo e ‘ilo."
    }
  ],
  "timestamp": "2025-08-08T15:55:19.022028"
}