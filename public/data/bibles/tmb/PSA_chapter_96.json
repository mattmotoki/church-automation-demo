{
  "book": "PSA",
  "book_name": "Psalms",
  "chapter": 96,
  "version_id": 1307,
  "url": "https://www.bible.com/bible/1307/PSA.96",
  "verses": [
    {
      "verse": 1,
      "text": "HIVA kia Sihova ‘aki ‘a e hiva fo‘ou Hiva kia Sihova, ‘a māmani kotoa."
    },
    {
      "verse": 2,
      "text": "Hiva kia Sihova, fakamālō‘ia hono huafa; ‘O ongoongo ‘ene fakamo‘ui ‘i he ‘aho kotoa."
    },
    {
      "verse": 3,
      "text": "‘A‘au ki he ngaahi pule‘anga hono kolōlia, ‘Ene ngaahi ngāue fakaofo ‘i he ngaahi fa‘ahinga kotoa."
    },
    {
      "verse": 4,
      "text": "He ‘oku lahi ‘a Sihova, pea ‘oku totonu ke lahi hono fakamālō‘ia; ‘Oku hulu hono ngeia ‘i he ngaahi ‘otua kotoa."
    },
    {
      "verse": 5,
      "text": "He ko e ‘aitoli Ka na‘e ngaohi ‘a e langi ‘e Sihova."
    },
    {
      "verse": 6,
      "text": "Ko e ngeia mo e lāngilangi ‘oku fe‘ao mo ia: Ko e ivi mo e toulekeleka ‘oku ‘i hono faletapu na."
    },
    {
      "verse": 7,
      "text": "Tuku kia Sihova, ‘a e ngaahi fāmili ‘o e ngaahi fa‘ahinga, Tuku kia Sihova ‘a e kolōlia mo e mālohinga."
    },
    {
      "verse": 8,
      "text": "Tuku kia Sihova ‘a e kolōlia hono huafa: To‘o me‘a‘ofa, ‘o hū ki hono ngaahi loto‘ā."
    },
    {
      "verse": 9,
      "text": "Hū kia Sihova ‘i he teunga tāpuhā: Tete ‘i hono ‘ao, ‘a e fonua kotoa."
    },
    {
      "verse": 10,
      "text": "Lea ki he ngaahi fa‘ahinga, Kuo tu‘i ‘a Sihova: Tā kuo fokotu‘u ‘a māmani, ‘o ta‘emauea: Te ne fakamaau totonu ‘a e ngaahi fa‘ahinga."
    },
    {
      "verse": 11,
      "text": "Ke fiefia ‘a e langi, pea tome‘e ‘a e fonua; Ke ‘u‘ulu ‘a e tahi mo hono fu‘u fonu na."
    },
    {
      "verse": 12,
      "text": "Pātapata ‘a e toafa mo hono me‘a kotoa; Toki fai ‘e he ‘akau kotoa ‘o e lala ‘enau fu‘u mavava;"
    },
    {
      "verse": 13,
      "text": "‘I he ‘ao ‘o Sihova, he ‘oku ne ha‘u na; He ‘oku ne ha‘u na ke fakamaau ‘a e fonua: Te ne fai ki he totonu ‘ene fakamaau ‘a māmani, Pea te ne fai ki he ngaahi fa‘ahinga ‘o taau mo ‘ene mo‘oni."
    }
  ],
  "timestamp": "2025-08-08T15:55:36.189676"
}