{
  "book": "PSA",
  "book_name": "Psalms",
  "chapter": 76,
  "version_id": 1307,
  "url": "https://www.bible.com/bible/1307/PSA.76",
  "verses": [
    {
      "verse": 1,
      "text": "KUO ‘iloa ‘i Siuta ‘a ‘Elohimi: ‘Oku mā‘olunga hono huafa ‘i ‘Isileli,"
    },
    {
      "verse": 2,
      "text": "Pea ‘oku ‘i Salema hono toi‘anga, Pea ‘i Saione hono ‘ana."
    },
    {
      "verse": 3,
      "text": "Ko e potu ko ia na‘a ne laiki ai ‘a e ngaahi ngahau; ‘A e pā, mo e heletā, mo e ‘ū mahafu. (Sila)"
    },
    {
      "verse": 4,
      "text": "‘Oku ke hā ngingila mo tu‘utai Mei he ngaahi mo‘unga na ‘oku ke hahalu ai."
    },
    {
      "verse": 5,
      "text": "Ko e kau to‘a tete‘e kuo nau tuku kinautolu ke vetea, Kuo nau fakatuletulemohea, Pea ko e fu‘u fa‘ahinga kaukaua kuo fevāleaki honau nima."
    },
    {
      "verse": 6,
      "text": "Na‘a ke valoki leva, ‘e ‘Otua ‘o Sēkope, Pea ko e sāliote mo e hoosi na‘e mape‘e, ‘o mohe mate."
    },
    {
      "verse": 7,
      "text": "Ko koe, ko koe pē ‘a Manavahē‘ia: Pea ko hai ‘e matu‘u ‘i ho ‘ao ‘oka ‘iloange kuo ke ‘ita?"
    },
    {
      "verse": 8,
      "text": "Na‘a ke tala mei langi ‘a e fakamaau ke ongona; Manavahē leva ‘a māmani ‘o mo‘ulongoa."
    },
    {
      "verse": 9,
      "text": "‘I he tu‘u ke fai fakamaau ‘e ‘Elohimi, Ke taukapo‘i ‘a e kau ngaohikovia ‘o māmani. (Sila)"
    },
    {
      "verse": 10,
      "text": "He ko e ‘ita ‘a e tangata te ne fakaongolelei koe: Ka ke tau ‘a e fu‘u houhau ‘oku toe."
    },
    {
      "verse": 11,
      "text": "Fai tukumo‘ui, mo fakaai foki, Kia Sihova ko homou ‘Otua: ‘A e nofo fua pē ‘i he fonua takatakai ki he‘ene ‘Afio, ‘Omi tukuhau kia Manavahē‘ia."
    },
    {
      "verse": 12,
      "text": "‘Oku ne ‘auhani ‘a e finangalo ‘o e hou‘eiki; ‘Oku taau ke manavahē ki ai ‘a e ngaahi tu‘i ‘o māmani."
    }
  ],
  "timestamp": "2025-08-08T15:55:33.152867"
}