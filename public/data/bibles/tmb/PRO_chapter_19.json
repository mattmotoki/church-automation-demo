{
  "book": "PRO",
  "book_name": "Proverbs",
  "chapter": 19,
  "version_id": 1307,
  "url": "https://www.bible.com/bible/1307/PRO.19",
  "verses": [
    {
      "verse": 1,
      "text": "‘OKU ngutuhua ‘ange ha masiva ‘oku tauhi hono ‘alunga totonu. ‘I ha matāpule ngutu mamio, pea ko e vale foki."
    },
    {
      "verse": 2,
      "text": "Tala atu, ‘oku ‘ikai lelei ke masiva ‘ilo ‘a e finangalo; Pea ko ia ‘oku lele ‘aki ‘e hono va‘e, ‘oku fai hala."
    },
    {
      "verse": 3,
      "text": "Ko e vale ‘a e tangata ‘oku fulihi hono hala: Ka ‘oku hanu hono loto kia Sihova."
    },
    {
      "verse": 4,
      "text": "Ko e ma‘u koloa ‘oku fakalahi ai hoto ngaahi kaume‘a: Ka ko si‘i masiva, na‘a mo hono kaume‘a pē taha ‘oku fakamavahe mei ai."
    },
    {
      "verse": 5,
      "text": "Ko e fakamo‘oni loi, ‘e ‘ikai ‘alu ta‘etautea: Pea ko ia ‘oku hō‘aki loi, ‘e ‘ikai hao."
    },
    {
      "verse": 6,
      "text": "‘E ‘omi holo ‘e he tokolahi ki he hou‘eiki: Pea ‘oku fakaholo mai kotoa pē ki he nima homo ke kaume‘a."
    },
    {
      "verse": 7,
      "text": "‘Oku fehi‘anekina ‘a e masiva ‘e hono kāinga kotoa: Kae huanoa ‘a e mavahe meiate ia kotoa hono kau fe‘iloaki."
    },
    {
      "verse": 8,
      "text": "Ko ia ‘oku ne ma‘u mai ‘a e poto, ‘oku ne ‘ofa ki he‘ene mo‘ui; Pea ko ia ‘oku ne tauhi ‘a e ‘ilome‘a, ko hono ‘ātunga ē ‘ene mo‘ua ha monū."
    },
    {
      "verse": 9,
      "text": "Ko e fakamo‘oni loi ‘e ‘ikai ‘alu ta‘etautea; Pea ko ia ‘oku ne hō‘aki loi ‘e ‘auha."
    },
    {
      "verse": 10,
      "text": "‘Oku ‘ikai hoa mo e vale ‘a e nofo fakausousa: Huanoa ke pule ha tamaio‘eiki ki he hou‘eiki."
    },
    {
      "verse": 11,
      "text": "Ko e fakapotopoto ‘a ha tangata ‘a ia ‘oku ne fakatotoka ai ki he ‘ita: Pea ko ‘ene lakai ha angahala ko hono lāngilangi ia."
    },
    {
      "verse": 12,
      "text": "Ko e mamahi ‘a ha tu‘i ‘oku hangē ko e ngungulu ‘a ha laione: Ka ko ‘ene hāngai ‘ofa, ‘oku hangē ko e tō ‘a e hahau ki he lou‘akau."
    },
    {
      "verse": 13,
      "text": "Ko e foha vale ko e lusa‘anga ‘o ‘ene tamai; Pea ko e fa‘a kē ‘a hoto uaifi, ‘oku hangē ko e patatō ma‘u pē ha matatulutulu."
    },
    {
      "verse": 14,
      "text": "Ko e fale mo e koloa ko e me‘a tuku fakaholoholo mei he mātu‘a: Ka ko e uaifi fakapotopoto ko e me‘a meia Sihova ia."
    },
    {
      "verse": 15,
      "text": "Ko e anga fakapikopiko ko hono ‘ātunga ai pē ‘a e mohe fakalōle‘a: Pea ko e loto makau ‘e hōngea."
    },
    {
      "verse": 16,
      "text": "Ko ia ‘oku ne tauhi ‘a e fekau, ‘oku ne tauhi ai ‘ene mo‘ui: Ko ia ‘oku va‘inga‘aki hono ‘alunga, te ne mate."
    },
    {
      "verse": 17,
      "text": "Ko e tali ‘a e nō ‘a Sihova ‘a ‘ete fai ‘ofa ki he masiva; Pea te ne totongi kiate ia ‘a e me‘a ‘oku ne fai."
    },
    {
      "verse": 18,
      "text": "Ako fakapoto ho foha, he ‘oku ai ha ‘amanaki: Pea ‘oua na‘a pau ho loto ke tāmate‘i ia."
    },
    {
      "verse": 19,
      "text": "Ko e tangata ‘ita kakaha te ne fua hono tautea: He kapau te ke ala ke ta‘ofi ko hono faka‘āsili ia."
    },
    {
      "verse": 20,
      "text": "Tokanga ki ho fale‘i, pea tali akonaki: Koe‘uhi ke ke poto ‘i ho ngaahi ‘aho ‘amui."
    },
    {
      "verse": 21,
      "text": "‘Oku lahi ‘a e ngaahi fakakaukau ‘i he loto ‘o e tangata: Ka ko e fale‘i ‘a Sihova, ko ia ia ‘e tu‘u."
    },
    {
      "verse": 22,
      "text": "Ko e faka‘amu ‘a ha tangata ko ‘ene ‘ofa ia: Pea ‘oku ngutuhua ange ha tangata masiva ‘i he tangata loi."
    },
    {
      "verse": 23,
      "text": "Ko e ‘apasia kia Sihova ‘oku ngāue ki he mo‘ui: Pea ‘oku te mohe mākona ai ta‘e‘a‘ahi mai ha kovi."
    },
    {
      "verse": 24,
      "text": "Kuo velo ‘e he makau na hono nima ki he tisi: Tala atu, ‘e ‘ikai te ne ongosia hiki ia ki hono ngutu."
    },
    {
      "verse": 25,
      "text": "Uipi‘i ‘a e tama kakae, pea ‘e loto poto ai ‘a e hehemangofua: Pea akonaki‘i ha tangata ‘atamai, pea te ne ma‘u ha poto."
    },
    {
      "verse": 26,
      "text": "Ko ia ‘oku ne fakamālohi‘i ‘ene tamai, mo kapusi ‘ene fa‘ē, Ko e tama ia ‘oku ne fakatupu ‘a e mā mo e ongoongokovi."
    },
    {
      "verse": 27,
      "text": "Tama, tuku ho‘o fanongo ako, Ko ho‘o fai pē ke afe mei he ngaahi lea fakapoto."
    },
    {
      "verse": 28,
      "text": "Ko e fakamo‘oni faka-Pileali ‘oku ne manuki‘i ‘a e me‘a fakalao: Pea ko e ngutu ‘o e angahala ‘oku ne folofua ‘a e kovi."
    },
    {
      "verse": 29,
      "text": "‘Oku teu ‘ani tautea ma‘a e kau manuki, Mo e loholoho ki he tu‘a ‘o e kau vale."
    }
  ],
  "timestamp": "2025-08-08T15:55:48.628140"
}