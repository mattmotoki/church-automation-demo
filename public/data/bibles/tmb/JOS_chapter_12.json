{
  "book": "JOS",
  "book_name": "Joshua",
  "chapter": 12,
  "version_id": 1307,
  "url": "https://www.bible.com/bible/1307/JOS.12",
  "verses": [
    {
      "verse": 1,
      "text": "PEA ko eni ‘a e ngaahi tu‘i ‘o e fonua, ‘a ia na‘e taa‘i ‘e ha‘a ‘Isileli, ‘o ma‘u honau fonua ‘i he kauvai ‘o Soatani ki hahake, ‘o fai mei he tele‘a ‘o ‘Alanoni ‘o a‘u ki he mo‘unga ko Heamoni, ‘o kau ai mo e feitu‘u kotoa ‘o ‘Alapā ki hahake;"
    },
    {
      "verse": 2,
      "text": "ko Sīhoni ko e Tu‘i ‘Āmoli, ‘a ia na‘e nofo ‘i Hesiponi, ‘o fai ‘ene pule mei ‘Aloeli, ‘a ia ‘oku ‘i he kau-tele‘a ‘o ‘Alanoni, pea mei he kolo ‘i he loto tele‘a, pea ai mo e vaeua ‘o Kiliati ‘o fai atu ki he vaitafe ko Siapoki, ‘a ia ko e kau‘ā fonua ‘o ha‘a ‘Āmoni;"
    },
    {
      "verse": 3,
      "text": "ko e ‘Alapā foki, hono feitu‘u ki hahake, ‘o a‘u ki he tahi ko Kineloti pea a‘u ki he tahi ‘o e ‘Alapā, ‘a e Tahi Māsima, hono feitu‘u hahake, ‘o fakapehē atu ki Pete-Sisimoti; pea ko hono potu tonga ko e talalo ‘o e ngaahi lauua ‘o Pīsika."
    },
    {
      "verse": 4,
      "text": "Ko e kau‘ā fonua foki ‘o ‘Oki ko e Tu‘i Pēsani, ‘a ia na‘a ne kau ki he fa‘ahinga Lifaimi: na‘e nofo ia ‘i ‘Asiteloti mo ‘Etilei,"
    },
    {
      "verse": 5,
      "text": "‘o ne pule ki he mo‘unga ko Heamoni, pea ki Sālika, mo Pēsani kātoa, ‘o a‘u ki he kau‘ā fonua ‘o e kakai Kēsuli mo e kakai Maaka, pea ki he vaeua ‘o Kiliati ‘a ia ko e kau‘ā fonua ‘o Sīhoni ko e Tu‘i Hesiponi."
    },
    {
      "verse": 6,
      "text": "Na‘e taa‘i kinaua ‘e Mōsese ko e Sevāniti ‘a Sihova, pea mo ha‘a ‘Isileli: pea na‘e foaki ia ‘e Mōsese ko e Sevāniti ‘a Sihova ki ha‘a Lūpeni, mo ha‘a Kata, mo e vaeua ‘o e matakali ‘o Manase, mo‘onau tofi‘a."
    },
    {
      "verse": 7,
      "text": "Pea ko eni ‘a e ngaahi tu‘i ‘o e fonua, ‘a ia na‘e taa‘i ‘e Siosiua mo ha‘a ‘Isileli ‘i he kauvai ‘o Soatani ki hihifo, ‘o fai mei Peali-kata ‘i Lepanoni Vaha‘a-mo‘unga, ‘o a‘u ki Mo‘unga Molemole ‘i he hakenga ki Seia: pea na‘e foaki ‘e Siosiua ki he ngaahi matakali ‘o ‘Isileli mo‘onau tofi‘a, ‘o fakatatau ki honau ngaahi vahe."
    },
    {
      "verse": 8,
      "text": "‘a e fonua mo‘unga, mo e Sēfela‘a, mo e ‘Alapā, mo e ngaahi lauua, pea mo e toafa mo e feitu‘u ko Tonga; ‘a ha‘a Heti, mo ha‘a ‘Āmoli, mo ha‘a Kēnani, mo ha‘a Pēlisi, mo ha‘a Hevi, mo ha‘a Siepusi."
    },
    {
      "verse": 9,
      "text": "Ko e Tu‘i Sielikō, taha, Ko e Tui ‘Ai (‘a ia ‘oku ‘i he tafa‘aki ‘o Pēteli), taha;"
    },
    {
      "verse": 10,
      "text": "ko e Tu‘i Selusalema, taha, Ko e Tu‘i Hepeloni, taha;"
    },
    {
      "verse": 11,
      "text": "ko e Tu‘i Siamuti, taha, Ko e Tu‘i Lākisi, taha;"
    },
    {
      "verse": 12,
      "text": "ko e Tu‘i ‘Ekeloni, taha, Ko e Tu‘i Kēseli, taha;"
    },
    {
      "verse": 13,
      "text": "ko e Tu‘i Tēpili, taha, Ko e Tu‘i Kēteli, taha;"
    },
    {
      "verse": 14,
      "text": "ko e Tu‘i Hoama, taha, Ko e Tu‘i ‘Ālati, taha;"
    },
    {
      "verse": 15,
      "text": "ko e Tu‘i Līpina, taha, Ko e Tu‘i ‘Atulami, taha;"
    },
    {
      "verse": 16,
      "text": "ko e Tu‘i Māketa, taha, Ko e Tu‘i Pēteli, taha;"
    },
    {
      "verse": 17,
      "text": "ko e Tu‘i Tapua, taha, Ko e Tu‘i Hēfeli, taha;"
    },
    {
      "verse": 18,
      "text": "ko e Tu‘i ‘Ēfeki, taha, Ko e Tu‘i Lasaloni, taha;"
    },
    {
      "verse": 19,
      "text": "ko e Tu‘i Mātoni, taha, Ko e Tu‘i Hasoa, taha;"
    },
    {
      "verse": 20,
      "text": "ko e Tu‘i Similoni-Mēloni taha, Ko e Tu‘i ‘Akisafi, taha;"
    },
    {
      "verse": 21,
      "text": "ko e Tu‘i Ta‘anaka, taha, Ko e Tu‘i Mekito, taha;"
    },
    {
      "verse": 22,
      "text": "ko e Tu‘i Kētesi, taha, Ko e Tu‘i Siokenami ‘i Kāmeli, taha;"
    },
    {
      "verse": 23,
      "text": "ko e Tu‘i Toa (‘i he potu tafungofunga ‘o Toa), taha, Ko e Tu‘i Koimi ‘i Kilikali, taha;"
    },
    {
      "verse": 24,
      "text": "ko e Tu‘i Tīlisa, taha. Ko hono kotoa ‘o e ngaahi tu‘i ko e toko tolungofulu mā toko taha."
    }
  ],
  "timestamp": "2025-08-08T15:54:20.395408"
}