{
  "book": "1SA",
  "book_name": "1 Samuel",
  "chapter": 16,
  "version_id": 1307,
  "url": "https://www.bible.com/bible/1307/1SA.16",
  "verses": [
    {
      "verse": 1,
      "text": "PEA folofola ‘a Sihova kia Sāmiuela, Ko futu ho‘o fakamamahi koe‘uhi ko Saula, ka kuo u li‘aki ia mei he‘ene Tu‘i ‘Isileli? Fakafonu lolo ho‘o nifo‘i manu, pea ‘alu, ‘o fai ‘eku fekau kia Sese ko e tangata Pētelihema: he kuo u tokonaki haku tu‘i mei hono ngaahi foha."
    },
    {
      "verse": 2,
      "text": "Pea fakatau folofola ‘e Sāmiuela, ‘O u ‘alu fēfē? ka fanongo ki ai ‘e Saula, te ne fakapoongi au. Pea folofola ‘a e ‘Eiki, ‘Alu mo koe ha pulu mui fefine, pea te ke pehē, Ko ‘eku ha‘u ke fai feilaulau kia Sihova."
    },
    {
      "verse": 3,
      "text": "Pea ke tala ‘a e feilaulau kia Sese, pea te u fakahā kiate koe ‘a e me‘a te ke fai: pea te ke pani ma‘aku ‘a ia te u tala kiate koe."
    },
    {
      "verse": 4,
      "text": "Pea fai ‘e Sāmiuela ‘a e me‘a na‘e tala ‘e he ‘Eiki, pea ne a‘u ki Pētelihema. Pea ha‘u tetetete pē ‘a e mātu‘a ‘o e kolo ke fakafetaulaki kiate ia, pea nau pehē, Ko ho‘o ha‘u melino pē?"
    },
    {
      "verse": 5,
      "text": "Pea ne pehē, Melino pē; ko ‘eku ha‘u ke fai feilaulau kia Sihova: mou fakatāpui kimoutolu, ‘o mou omi ke tau ō ki he feilaulau. Pea ne fakatāpui ‘a Sese mo hono ngaahi foha, ‘o ne tala ‘a e feilaulau kiate kinautolu."
    },
    {
      "verse": 6,
      "text": "Pea ‘i he‘enau omi, ‘o ne sio kia ‘Eliapi, na‘a ne pehē, Tā ko e pani ‘a e ‘Afiona ‘oku tau fe‘a‘ao."
    },
    {
      "verse": 7,
      "text": "Ka ka folofola ‘a e ‘Eiki kia Sāmiuela, ‘Oua na‘a tokanga‘i hono fōtunga, pe ko hono mā‘olunga; he kuo u li‘aki ia: he tala‘ehai ko e fai ki he sio ‘a e tangata; he ‘oku sio ‘a e tangata ki he mata, ka ‘oku sio ‘a e ‘Eiki ki he loto."
    },
    {
      "verse": 8,
      "text": "Pea ui ‘e Sese ‘a ‘Apinatape, ‘o ne fakalaka ia ‘i he ‘ao ‘o Sāmiuela. Pea ne pehē, Mo eni foki kuo ‘ikai fili ‘e Sihova."
    },
    {
      "verse": 9,
      "text": "Pea fakalaka ‘e Sese ‘a Sama. Pea ne pehē, Mo ‘eni foki kuo ‘ikai fili ‘e Sihova."
    },
    {
      "verse": 10,
      "text": "Pea fakalaka ‘e Sese ‘a hono ngaahi foha ‘e toko fitu ‘i he ‘ao ‘o Sāmiuela. Pea pehē ‘e Sāmiuela kia Sese, Kuo ‘ikai fili ‘e Sihova ‘a kinautolu ni."
    },
    {
      "verse": 11,
      "text": "Pea me‘a ‘a Sāmiuela kia Sese, ‘Oku kātoa heni ‘a e kau tama? Pea ne pehē, ‘Oku kei toe pē ‘a e kihi‘i si‘i, ka ko eni ‘oku ne tauhi ‘a e fanga sipi. Pea me‘a ‘a Sāmiuela kia Sese, Fekau ke ‘omi ia: he ‘ikai te tau nofo ki he kai kae‘oua ke ne ha‘u ki heni."
    },
    {
      "verse": 12,
      "text": "Pea na‘a ne fekau, ‘o ‘omi ia. Pea na‘e pahapaha ia, kae‘uma‘ā na‘e faka‘ofo‘ofa hono ongo fo‘i fofonga, pea ko e tama hōihoifua. Pea folofola ‘a e ‘Eiki, Tu‘u ‘o pani ia; he ko ia ia."
    },
    {
      "verse": 13,
      "text": "Pea to‘o ‘e Sāmiuela ‘a e ‘ainga lolo, ‘o ne pani ia ‘i he lotolotonga ‘o hono kāinga: pea na‘e ‘ohofia ‘a Tēvita ‘e he Laumālie ‘o e ‘Eiki mei he ‘aho ko ia. Pea tu‘u ‘a Sāmiuela, ‘o ‘alu ki Lama."
    },
    {
      "verse": 14,
      "text": "Pea hiki ‘a e Laumālie ‘o e ‘Eiki meia Saula, pea fakahoha‘a ia ‘e ha laumālie kovi meia Sihova."
    },
    {
      "verse": 15,
      "text": "Pea lea ‘a e kau tamaio‘eiki ‘a Saula kiate ia, Tā ‘oku fakahoha‘a koe ‘e ha laumālie kovi faka‘Elohimi."
    },
    {
      "verse": 16,
      "text": "Ke ke me‘a mai mu‘a ‘e he ‘Afiona ki ho‘o kau tamaio‘eiki ‘oku fakafe‘ao, ke kumi ha tangata ‘oku poto ‘i he tā ha‘ape: pea ka faifai pea hā‘ele ki he ‘Afiona ‘a e laumālie kovi faka‘Elohimi, ke ne ala ‘o tā, pea ‘e ‘aonga kiate koe."
    },
    {
      "verse": 17,
      "text": "Pea me‘a ‘a Saula ki he‘ene kau tamaio‘eiki, Mou kumi mai he tangata ‘oku tā lelei, ‘o ‘omi kiate au."
    },
    {
      "verse": 18,
      "text": "Pea fakatau folofola hake ‘e ha taha ‘o e kau tama, ‘o ne pehē, ‘Ā, kuo u mamata ki ha foha ‘o Sese ko e Pētelihema, ‘oku poto ‘i he tā ha‘ape, pea ko e tangata to‘a ‘aupito, pea ko e pāte‘i tau, pea ko e ngutu melie, pea ko e tangata toulekeleka; kae‘uma‘ā ‘oku ‘iate ia ‘a e ‘Eiki."
    },
    {
      "verse": 19,
      "text": "Pea fekau ‘e Saula ha tu‘unga talafekau kia Sese, ‘o pehē, Tuku mai kiate au ‘a ho foha ko Tēvita, ‘a ia ‘oku ‘i he sipi."
    },
    {
      "verse": 20,
      "text": "Pea to‘o ‘e Sese ha ‘asi mo ‘ene kavenga mā, mo e hina leta uaine, mo ha ki‘i kosi, ‘o ne ‘ave kia Saula ‘i he nima ‘o hono foha ko Tēvita."
    },
    {
      "verse": 21,
      "text": "Pea a‘u ‘a Tēvita kia Saula, ‘o ne tu‘u ‘i hono ‘ao: pea ne ‘ofa lahi kiate ia; pea ne hoko ko ‘ene to‘o mahafu."
    },
    {
      "verse": 22,
      "text": "Pea ‘alu ‘a e fekau ‘a Saula kia Sese, ‘o pehē, Tuku mu‘a ‘a Tēvita ke fakafe‘ao kiate au, he ‘oku ou matamatalelei‘ia ai."
    },
    {
      "verse": 23,
      "text": "Pea ka ‘iloange na‘e ‘ia Saula ‘a e laumālie faka‘Elohimi, pea to‘o ‘e Tēvita ‘a e ha‘ape ‘o tā; pea nonga hifo ‘a Saula, ‘o ne lelei, pea malele ‘a e laumālie kovi meiate ia."
    }
  ],
  "timestamp": "2025-08-08T15:54:32.673427"
}