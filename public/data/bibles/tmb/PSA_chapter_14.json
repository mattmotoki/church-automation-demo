{
  "book": "PSA",
  "book_name": "Psalms",
  "chapter": 14,
  "version_id": 1307,
  "url": "https://www.bible.com/bible/1307/PSA.14",
  "verses": [
    {
      "verse": 1,
      "text": "KUO pehē ‘e he vale ‘i hono loto, “Oku ‘ikai ha ‘Otua.” Kuo nau fakaka‘anga, kuo nau fakalielia‘i ‘enau ngaahi tō‘onga; ‘Oku ‘ikai ha fai lelei ‘e toko taha."
    },
    {
      "verse": 2,
      "text": "Ne ‘afio hifo mei langi ‘a Sihova ki he hako‘i tangata, Ke vakai pe ‘oku fakapotopoto ha taha, Pe ai ha taha ‘oku kumi ki he ‘Otua."
    },
    {
      "verse": 3,
      "text": "Kuo nau afe kotoa, Kuo nau hoko ko e koto fakalielia; ‘Oku ‘ikai ha taha ‘oku failelei, ‘oku ‘ikai ‘aupito ha taha."
    },
    {
      "verse": 4,
      "text": "‘Oku ‘ikai ha‘anau ‘ilo koā, ‘a e kau faikovi? ‘A kinautolu ‘oku keina hoku kakai ‘o hangē ha kai me‘akai, Ka ko Sihova ‘oku ‘ikai te nau lotu ki ai."
    },
    {
      "verse": 5,
      "text": "‘I he potu ko ia na‘a nau mo‘umanavahēa; He ‘oku lotolotoi ‘i ha‘a faitotonu ‘a e ‘Otua."
    },
    {
      "verse": 6,
      "text": "Te mou fakamaa‘i nai ‘a e fakakaukau ‘a si‘i ngaohikovia, Ka ko Sihova ai pē hono hūfanga."
    },
    {
      "verse": 7,
      "text": "Taumaiā ke ‘omi mei Saione ‘a e fakamo‘ui ‘o ‘Isileli! Ka fakafoki ‘e Sihova ‘a e pōpula ‘o hono kakai, Toki hākahaka ai ‘a Sēkope; toki nēkeneka ai ‘a ‘Isileli."
    }
  ],
  "timestamp": "2025-08-08T15:55:23.718303"
}