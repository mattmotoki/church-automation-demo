{
  "book": "1CH",
  "book_name": "1 Chronicles",
  "chapter": 20,
  "version_id": 1307,
  "url": "https://www.bible.com/bible/1307/1CH.20",
  "verses": [
    {
      "verse": 1,
      "text": "PEA ‘i he faifai pea hoko ‘a e fa‘ahita‘u, ‘a e taimi ‘oku ‘alu atu ai ‘a e ngaahi tu‘i ki he tau, na‘e taki ‘e Sioape ‘a e lelei ‘o e tau, ‘o ne maumau‘i ‘a e fonua ‘o ha‘a ‘Āmoni, ‘o ne a‘u atu ki Lapa, ‘o tau‘i ia. Ka ka nofo ‘a Tēvita ‘i Selusalema. Pea taa‘i ‘e Sioape ‘a Lapa, ‘o ne holoki."
    },
    {
      "verse": 2,
      "text": "Pea to‘o ‘e Tēvita ‘a e kalauni ‘o Moloke mei hono ‘ulu, ‘o ne fua; tā ko hono mamafa ko e taleniti koula, pea ai mo e ngaahi makakoloa; pea na‘e ‘ai ki he ‘ulu ‘o Tēvita: pea ne ‘omi ki tu‘a ‘a e vete ‘o e kolo, ko e me‘a lahi ‘aupito."
    },
    {
      "verse": 3,
      "text": "Pea ne ‘omi kitu‘a ‘a e kakai na‘e ‘i ai, pea ne hele kinautolu ‘aki ‘a e kili, mo e ngaahi sāliote ‘aione na‘e ‘au‘au koane ‘aki, pea ‘aki ‘a e ngaahi toki. Pea na‘e pehē ‘a e fai ‘a Tēvita ki he kolo kotoa pē ‘o ha‘a ‘Āmoni. Pea foki ‘a Tēvita mo e kakai kotoa ki Selusalema."
    },
    {
      "verse": 4,
      "text": "Pea hili ia na‘e tupu ha tau mo e kau Filisitia ‘i Kēseli; toki taa‘i ‘e he Husa ko Sipekai ‘a Sīpai, ‘a ia ko e taha ‘i he hako ‘o e Siaianiti: ko ia na‘e fakavaivai‘i kinautolu."
    },
    {
      "verse": 5,
      "text": "Pea na‘e toe fai ha tau ki he kau Filisitia, pea taa‘i ai ‘e ‘Elanani foha ‘o Siaili ‘a Lami ko e tokoua ‘o e Kati ko Kolaiate, ‘a ia ko e ‘esia ‘o hono tao lahi na‘e hangē ko e ‘akau ‘a e tangata lalanga."
    },
    {
      "verse": 6,
      "text": "Pea na‘e toe fai ‘a e tau ‘i Kati, pea na‘e ‘i ai ha tangata na‘e hangē ha kafaofa, pea na‘e taki ono hono louhi‘i, ko e uofulu mā fā; pea ko ia foki na‘e fanau‘i ki he Siaianiti."
    },
    {
      "verse": 7,
      "text": "Pea ‘i he‘ene luki ki ‘Isileli na‘e taa‘i ia ‘e Sionatane foha ‘o Sima ko e tokoua ‘o Tēvita."
    },
    {
      "verse": 8,
      "text": "Ko e fanau‘i eni ki he Siaianiti ‘i Kati; pea na‘a nau tō ‘i he nima ‘o Tēvita, mo e nima ‘o ‘ene kau tamaio‘eiki."
    }
  ],
  "timestamp": "2025-08-08T15:54:54.647891"
}