{
  "book": "PSA",
  "book_name": "Psalms",
  "chapter": 99,
  "version_id": 1307,
  "url": "https://www.bible.com/bible/1307/PSA.99",
  "verses": [
    {
      "verse": 1,
      "text": "KUO Tu‘i ‘a Sihova; ‘oku tete ‘a e ngaahi fa‘ahinga. ‘Oku ne ‘afioa ‘a e ongo Selupimi; ‘oku ngalulululu ‘a e fonua."
    },
    {
      "verse": 2,
      "text": "Ko Sihova ‘i Saione ‘oku mā‘olunga; Pea ko e fotu ia ‘i he ngaahi kakai kotoa."
    },
    {
      "verse": 3,
      "text": "Ke nau fakamālō‘ia ho huafa lahi mo ngeia: Ko e tāpuhā Ia."
    },
    {
      "verse": 4,
      "text": "Pea ke nau fakamālō‘ia ‘a e ivi ‘o e tu‘i ‘oku manako ki he fakakonisitūtone; ‘A e ‘Afiona kuo ke fokotu‘u ‘a e ta‘epapae, ‘A e ‘Afiona kuo ke fai ‘a e fakakonisitūtone mo e totonu ‘i ha‘a Sēkope."
    },
    {
      "verse": 5,
      "text": "Mou fakahīkihiki‘i ‘a Sihova ko hotau ‘Otua, Pea punou ‘i hono tu‘unga to‘ukupu kelekelea: Ko e tāpuhā Ia."
    },
    {
      "verse": 6,
      "text": "Ko Mōsese mo ‘Ēlone ena, Na‘e kau ki ha‘a Taula‘eiki kinaua; Lau foki mo Sāmiuela, Ko e taha ia he kau tautapa ki hono huafa: Na‘e tautapa kia Sihova ‘a kinautolu, Pea tali ‘e ia ‘enau lotu."
    },
    {
      "verse": 7,
      "text": "Ko e pou ‘ao na‘a ne folofola mei ai kiate kinautolu: Na‘a nau tauhi ‘a e ngaahi fakamo‘oni, mo e fekau na‘a ne ‘atu."
    },
    {
      "verse": 8,
      "text": "‘E Sihova ko hotau ‘Otua, na‘a ke tali kinautolu ‘e koe: Na‘a ke fakafeangai kiate kinautolu ko e ‘Otua fakamolemole, Ka ko ‘enau ngaahi fai‘anga na‘a ke ‘eke."
    },
    {
      "verse": 9,
      "text": "Fakahīkihiki‘i ‘a Sihova, ko hotau ‘Otua, Pea punou ‘i hono mo‘unga tapu na; He ko Sihova ko hotau ‘Otua Ko e tāpuhā Ia."
    }
  ],
  "timestamp": "2025-08-08T15:55:36.713481"
}