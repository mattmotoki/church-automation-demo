{
  "book": "JER",
  "book_name": "Jeremiah",
  "chapter": 45,
  "version_id": 1307,
  "url": "https://www.bible.com/bible/1307/JER.45",
  "verses": [
    {
      "verse": 1,
      "text": "KO E folofola na‘e tala ‘e he palōfita ko Selemaia kia Pāluki foha ‘o Nelaia, ‘i he taimi na‘a ne tohi ‘i he tohi ‘a e ngaahi folofola ko ē, ‘i he lau ta‘anga mai ‘a Selemaia, ‘i hono ta‘u fā ‘o Sihoiakimi foha ‘o Siosaia, ko e Tu‘i Siuta."
    },
    {
      "verse": 2,
      "text": "Ko e folofola eni ‘a Sihova, ko e ‘Otua ‘o ‘Isileli, kiate koe, Paluki:"
    },
    {
      "verse": 3,
      "text": "‘Oku ke pehē koā, ‘Oiauē kita! he kuo hilifaki ‘e Sihova ha mamahi ki hoku loto kuo lavea: ‘oku ou ongosia ‘i he‘eku tauto‘e, pea ‘oku ‘ikai te u ma‘u ha nonga."
    },
    {
      "verse": 4,
      "text": "Ko eni ho‘o lea ‘e fai kiate ia, Ko e folofola eni ‘a Sihova: Vakai, ‘oku ou holoki ‘a e me‘a na‘a ku langa hake ‘e au, pea ‘oku ou ta‘aki ‘e au ‘a e me‘a na‘a ku hunuki; pea ko ‘eku me‘a ia ‘oku fai ‘i māmani kātoa."
    },
    {
      "verse": 5,
      "text": "Pea ‘oku ke kumi koā ma‘au ha ngaahi me‘a lalahi? ‘Oua ‘e kumi: he ko au eni ‘oku ou ‘omi ha kovi ki he kakano, hono kotoa–ko Sihova ia mei he Ta‘ehāmai: ka te u ‘atu kiate koe ho‘o mo‘ui mo‘ao vete, ‘i he potu kotoa pē te ke ‘alu ki ai."
    }
  ],
  "timestamp": "2025-08-08T15:56:15.873617"
}