{
  "book": "1CO",
  "book_name": "1 Corinthians",
  "chapter": 16,
  "version_id": 1307,
  "url": "https://www.bible.com/bible/1307/1CO.16",
  "verses": [
    {
      "verse": 1,
      "text": "PEA ko e me‘a ki he tānaki tokoni ma‘a e kāinga lotu hangē ko ia na‘a ku tu‘utu‘uni ki he ngaahi siasi ‘i Kalētia, ke pehē pē ho‘omou fai ‘e kimoutolu."
    },
    {
      "verse": 2,
      "text": "‘I he ‘uluaki ‘aho ‘o e uike kotoa pē, ke takitaha ta‘ofi ‘i ‘api, ‘o tauhi, ha me‘a kuo hulu atu ‘i he‘ene koloa: koe‘uhi ke ‘oua na‘a ai ha fu‘u tānaki ‘e fai ‘i he‘eku ‘alu atu."
    },
    {
      "verse": 3,
      "text": "Pea ‘oka u ka hoko atu, ‘ilonga ha ni‘ihi te mou fili ki ai, te u fekau atu kinautolu mo e ngaahi tohi, ke ‘ave ho‘omou ‘ofa ki Selusalema."
    },
    {
      "verse": 4,
      "text": "Pea kapau ‘e taau mo e ‘alu ‘a‘aku, pea te nau ‘alu mo au."
    },
    {
      "verse": 5,
      "text": "Pea ko eni, te u ‘alu atu kiate kimoutolu hili ‘eku foli ‘a Masitōnia; he ‘oku ou teu ke foli ‘a Masitōnia."
    },
    {
      "verse": 6,
      "text": "Pea hei‘ilo te u nofonofo atu, ‘io, ‘o fa‘ahita‘u momoko nai mo kimoutolu; kae ‘amoutolu hoku moimoi‘i ‘i haku fononga ‘e toki fai."
    },
    {
      "verse": 7,
      "text": "He ‘oku ‘ikai te u loto ke fai ni ha ‘ahitu‘u kiate kimoutolu; he ‘oku ou ‘unaloto ke nofonofo hifo mo kimoutolu, ‘o kapau ‘e toki finangalo ki ai ‘a e ‘Eiki."
    },
    {
      "verse": 8,
      "text": "Ka te u nofo pē ‘i ‘Efesō, ‘o a‘u ki he Penitekosi;"
    },
    {
      "verse": 9,
      "text": "he kuo fakaava kiate au ha matapā lahi mo ‘aonga, pea ‘oku tokolahi ‘a e ta‘ofi."
    },
    {
      "verse": 10,
      "text": "Pea ko eni, kapau ‘e hoko atu ‘a Tīmote, pea mou tokanga ke ‘oua na‘a ai ha me‘a te ne fai manavasi‘i ai ‘ene feangai mo kimoutolu: he ko e ngāue ‘a e ‘Eiki ia ‘oku ne fai, ‘o tatau pē mo au."
    },
    {
      "verse": 11,
      "text": "Ko ia, ke ‘oua na‘a ai ha taha te ne ta‘etoka‘i ia; ka mou moimoi‘i lelei pē ke ne hoko mai kiate au: he ‘oku ou talitali kiate ia, ha‘ane ha‘u mo e kāinga."
    },
    {
      "verse": 12,
      "text": "Pea ko e me‘a ki si‘i tokoua ko ‘Āpolosi, ne u kole lahi kiate ia ke ‘alu atu kiate kimoutolu ‘i he ‘alu ‘a e kāinga: ka na‘e ‘ikai te ne momo‘i loto ke ‘alu ‘i he taimi ni; ka te ne ‘alu pē ‘oka ai ha faingamālie."
    },
    {
      "verse": 13,
      "text": "Mou ‘ā ‘o le‘o; mou tu‘u ‘aki ‘a e tui; mou fai ‘o ngali tangata; mou fakama‘u hifo."
    },
    {
      "verse": 14,
      "text": "‘Ilonga ha‘amou me‘a ‘e fai, fai pē ‘i he ‘ofa."
    },
    {
      "verse": 15,
      "text": "Pea ko si‘eku enginaki atu, kāinga. ‘Oku mou ‘ilo ‘a e fāmili ‘o Setivena, ko e fua tapu ia ‘o ‘Akeia, pea na‘a nau tuku kinautolu ‘e kinautolu ke fai ‘a e tauhi ‘o e kakai lotu."
    },
    {
      "verse": 16,
      "text": "Ko ia, ‘oku ou enginaki atu, ke mou tuku foki ‘a kimoutolu ki he me‘a ko ia, mo fakaongo ki he fa‘ahinga ko ia; ‘io, pea kiate ia kotoa pē ‘oku kaungā ngāue mo ia mo fakafitefita‘a."
    },
    {
      "verse": 17,
      "text": "Pea ‘oku ou fakafeta‘i ‘i he ha‘u ‘a Setivena mo Fotunato mo ‘Akeiko: he ko ‘enau ‘i heni kuo lelu ai ‘eku mamahi ‘i he ‘ikai te tau fe‘ilongaki:"
    },
    {
      "verse": 18,
      "text": "he kuo nau fakafiemālie hoku loto mo ho‘omoutolu foki. Ko ia ke mou ‘ilo ‘a e fa‘ahinga pehē."
    },
    {
      "verse": 19,
      "text": "‘Oku ‘ofa atu ‘a e ngaahi siasi ‘Ēsia. ‘Oku ‘ofa lahi kiate kimoutolu ‘i he ‘Eiki ‘e ‘Akuila mo Pīsila, mo e siasi ‘oku ‘i hona ‘api."
    },
    {
      "verse": 20,
      "text": "‘Oku ‘ofa atu ‘a e kāinga lotu kotoa pē. Mou fefekita‘aki ‘aki ha ‘uma tapu."
    },
    {
      "verse": 21,
      "text": "Ko e fetapa ‘eni ‘oku fai‘aki ‘a e nima ‘o‘oku, Paula."
    },
    {
      "verse": 22,
      "text": "Ka ai ha taha ‘oku ‘ikai te ne ‘ofa ki he ‘Eiki, ke ne hoko koe mala‘ia! MALANATA!"
    },
    {
      "verse": 23,
      "text": "Ko e kelesi ‘a e ‘Eiki ko Sīsū, ‘ofa ke ‘iate kimoutolu ia!"
    },
    {
      "verse": 24,
      "text": "Si‘oku ‘ofa atu kiate kimoutolu kotoa pē ‘ia Kalaisi Sīsū. ‘Ēmeni."
    }
  ],
  "timestamp": "2025-08-08T15:57:29.902841"
}