{
  "book": "PSA",
  "book_name": "Psalms",
  "chapter": 142,
  "version_id": 1307,
  "url": "https://www.bible.com/bible/1307/PSA.142",
  "verses": [
    {
      "verse": 1,
      "text": "KO hoku le‘o te u kalanga‘aki kia Sihova; Ko hoku le‘o te u fai‘aki kia Sihova ‘eku hūfia."
    },
    {
      "verse": 2,
      "text": "Te u lilingi ‘i hono ‘ao ‘eku tangi; Te u ‘a‘au ‘i hono ‘ao ‘eku mamahi."
    },
    {
      "verse": 3,
      "text": "Ka pongia ‘a e laumālie ‘ia kita, ‘Oku ke ‘ilo ‘e koe hoto founga. ‘I he hala ‘oku ou fononga ai Kuo nau tu‘u fufū ha hele mōku tali."
    },
    {
      "verse": 4,
      "text": "Hanga ki to‘omata‘u, ‘o vakai; Hono ai ha taha ‘e tokanga mai. ‘Oku ‘ikai haku hūfanga ‘e toe; ‘Oku ‘ikai ha taha ‘oku ‘eke telia hoku laumālie."
    },
    {
      "verse": 5,
      "text": "Kuo u tangi kiate koe, ‘Eiki; Kuo u pehē, Ko koe hoku uungi, Ko hoku ‘inasi he fonua ‘o e mo‘ui."
    },
    {
      "verse": 6,
      "text": "Finangalo mai ki he‘eku kalanga; He Kuo u vaivai fau: Hāmusi au mei hoku kau fakatanga, He ‘oku nau mālohi ‘iate au."
    },
    {
      "verse": 7,
      "text": "Fakahao hoku laumālie mei he fale pōpula, Ka u fakamālō‘ia ho huafa: ‘E pōlepole ‘iate au ‘a e kau angatonu, Koe‘uhi kuo ke fakakakato ma‘aku."
    }
  ],
  "timestamp": "2025-08-08T15:55:43.214050"
}