{
  "book": "PSA",
  "book_name": "Psalms",
  "chapter": 75,
  "version_id": 1307,
  "url": "https://www.bible.com/bible/1307/PSA.75",
  "verses": [
    {
      "verse": 1,
      "text": "‘OKU mau fakafeta‘i kiate koe, ‘Elohimi, ‘oku mau fakafeta‘i He ko ho huafa ‘oku ofi mai: ‘Oku toutou tala ia ‘e ho‘o ngaahi ngāue tu‘utai."
    },
    {
      "verse": 2,
      "text": "“Ka a‘u ki hoku nima ‘a e taimi kuo kotofa, Te u fakamaau totonu ‘a e me‘a."
    },
    {
      "verse": 3,
      "text": "He ngali mokulu koā ‘a māmani mo hono nofo ‘ona– ‘Ā, ko au na‘a ku fokotu‘u hono pou, ‘o u fua ke fe‘unga.” (Sila)"
    },
    {
      "verse": 4,
      "text": "Kuo u pehē ki he fakamālohi, ‘Oua te mou fakamālohi pea ki he kau angahala, ‘Oua te mou nifo hihiki:"
    },
    {
      "verse": 5,
      "text": "‘Oua ‘e hiki homou nifo ki ‘olunga; ‘Oua ‘e lea mei he kia fiematamu‘a."
    },
    {
      "verse": 6,
      "text": "He ‘oku ‘ikai ke ha‘u mei he hopo‘anga la‘ā pe mei hono tō‘anga, ‘Io, ‘oku ‘ikai ha‘u hoto hiki mei he toafa."
    },
    {
      "verse": 7,
      "text": "He ko eni ia ‘a e fakamaau, ‘a ‘Elohimi: Ko e taha ko ē ‘oku ne hifo, ko e taha ko ē ‘oku ne hiki."
    },
    {
      "verse": 8,
      "text": "He ‘oku ‘i ai ha ipu ‘i he nima ‘o Sihova, Pea ‘oku sovinivini hono uaine he fonua ‘i he me‘a fakakakala; Pea ‘oku ne fakatau mei ai ‘e ia: Tala atu ko hono efe ‘o‘ona Ko e kau angahala ‘o māmani te nau tatau, ‘o inumia."
    },
    {
      "verse": 9,
      "text": "Ka ko au te u fakahā ma‘u pē; Te u hiva saame ki he ‘Otua ‘o Sēkope."
    },
    {
      "verse": 10,
      "text": "Pea ko e ngaahi nifo ‘o e kau angahala te u paki; Ka ko e nifo ‘o e kau mā‘oni‘oni ‘e mahiki."
    }
  ],
  "timestamp": "2025-08-08T15:55:32.997429"
}