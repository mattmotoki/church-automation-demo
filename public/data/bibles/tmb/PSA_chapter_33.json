{
  "book": "PSA",
  "book_name": "Psalms",
  "chapter": 33,
  "version_id": 1307,
  "url": "https://www.bible.com/bible/1307/PSA.33",
  "verses": [
    {
      "verse": 1,
      "text": "MAVAVA ‘i he ‘Eiki, ‘a e kau mā‘oni‘oni: Ko e me‘a tu‘utai ki he angatonu ‘a e fakafeta‘i."
    },
    {
      "verse": 2,
      "text": "Fai ‘aki ‘a e ha‘ape ho‘omou fakamālō kia Sihova: ‘Aki ‘a e helefilo tu‘o hongofulu, tā ki he ‘Afiona."
    },
    {
      "verse": 3,
      "text": "Hiva kiate ia ‘aki ‘a e hiva fo‘ou; Tā ke mālie, pea ‘ai ke ongo atu."
    },
    {
      "verse": 4,
      "text": "He ko e totonu ‘a e folofola ‘a e ‘Eiki; Pea ko ‘ene ngaahi ngāue ‘oku fai ‘i mo‘oni."
    },
    {
      "verse": 5,
      "text": "‘Oku ne manako ki he totonu, mo e fakamaau lelei: ‘Oku fonu ‘a māmani ‘i he ‘ofa ‘a e ‘Eiki."
    },
    {
      "verse": 6,
      "text": "Na‘e ngaohi ‘a e ngaahi langi ‘aki ‘a e folofola ‘a Sihova; ‘Io, ko honau hōsitē kotoa ‘aki ‘a e mānava ‘o hono fofonga."
    },
    {
      "verse": 7,
      "text": "‘Oku ne fokotu‘u ‘esi ‘a e tahi; ‘Oku ne fa‘oaki feleoko ‘a ngātai."
    },
    {
      "verse": 8,
      "text": "Ke manavahē ‘a e fonua kotoa kia Sihova: Ke teki ‘iate ia ‘a e nofo māmani kotoa."
    },
    {
      "verse": 9,
      "text": "He na‘e folofola ia, pea ‘i ai leva; Na‘a ne fekau, pea ma‘uma‘uluta."
    },
    {
      "verse": 10,
      "text": "Ko Sihova ‘oku ne fakaiku noa ‘a e tu‘utu‘uni ‘a e ngaahi pule‘anga: Ko e fakakaukau ‘a e ngaahi kakai ‘oku ne ta‘ofia."
    },
    {
      "verse": 11,
      "text": "Ko e tu‘utu‘uni ‘a Sihova ‘e tu‘u ‘o ta‘engata, Ko e ngaahi fakakaukau ‘a hono finangalo ‘e laui to‘utangata."
    },
    {
      "verse": 12,
      "text": "Monū‘ia ā ka ko e pule‘anga ‘oku ‘otua ‘aki ‘a Sihova; ‘A e kakai kuo ne fili mōno tofi‘a."
    },
    {
      "verse": 13,
      "text": "‘Oku hila hifo mei langi ‘a Sihova; ‘Oku ne māta‘i ‘a e hako‘i tangata kotoa;"
    },
    {
      "verse": 14,
      "text": "Mei hono potu ‘afio‘anga ‘oku ne fakasio mai Ki he nofo kotoa ‘i māmani;"
    },
    {
      "verse": 15,
      "text": "‘A ‘Ene ‘Afio ‘oku ne ngaohi tāutaha ‘a honau loto kotoa pē, ‘A ‘Ene ‘Afio ‘oku ne sivi ‘enau ngaahi ngāue."
    },
    {
      "verse": 16,
      "text": "‘Oku ‘ikai ha tu‘i ‘e tu‘umālie ko e tokolahi hono kakai: ‘Oku ‘ikai hao ha to‘a ko e lahi hono ivi."
    },
    {
      "verse": 17,
      "text": "Ko e launoa ‘a e hoosi ke fakahaofi kita: ‘Io, neongo hono ngū lahi ‘e ‘ikai te ne hola takitaha."
    },
    {
      "verse": 18,
      "text": "Vakai, ‘oku hila ‘a e fofonga ‘o Sihova kiate kinautolu ‘oku ‘apasia kiate ia, Ki ha‘a matatali ki he‘ene ‘ofa;"
    },
    {
      "verse": 19,
      "text": "Ke hamusi honau laumālie mei he mate, Pea ke fakamo‘ui kinautolu mei he honge."
    },
    {
      "verse": 20,
      "text": "Kuo nofo‘aki tali hotau laumālie kia Sihova: Ko hotau tokoni ia mo hotau pā."
    },
    {
      "verse": 21,
      "text": "Seuke, ‘e fiefia hotau loto ‘i he ‘Afiona, He kuo tau falala ki hono huafa tāpuhā."
    },
    {
      "verse": 22,
      "text": "‘Eiki, ke hā kiate kimautolu ho‘o ‘ofa, ‘O taau mo ‘emau tatali ki he ‘Afiona."
    }
  ],
  "timestamp": "2025-08-08T15:55:26.647746"
}