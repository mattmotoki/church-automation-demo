{
  "book": "HOS",
  "book_name": "Hosea",
  "chapter": 2,
  "version_id": 1307,
  "url": "https://www.bible.com/bible/1307/HOS.2",
  "verses": [
    {
      "verse": 1,
      "text": "LEA kimoutolu ki ho‘omou fa‘ē, lea–he tala‘ehai ko hoku uaifi ia, pea tala‘ehai ko hono husepāniti au–"
    },
    {
      "verse": 2,
      "text": "ke ne hu‘i ‘a e tō‘onga ‘o e fekai mei hono mata, mo e mounu ‘o e holikovi ‘a alafia mei hono vaha‘a huhu."
    },
    {
      "verse": 3,
      "text": "Na‘a ‘iloange te u ‘ai ia ke ne telefua, pea u tuku ia ke hangē ko e ‘aho ‘o hono fā‘ele‘i; pea u ngaohi ia ‘o hangē ko e fonua mamate, ‘o ‘ai ia ‘o hangē ko e fonua honge vai, ‘o tuku ke ne mate ‘i he fie inu."
    },
    {
      "verse": 4,
      "text": "‘Āua, ‘e ‘ikai te u faka‘atu‘i ‘ene fānau; he ko e hako fe‘auaki kinautolu."
    },
    {
      "verse": 5,
      "text": "He kuo fe‘auaki ‘enau fa‘eé: kuo fai me‘a pango ‘e ia na‘e feitama‘i kinautolu: he na‘a ne pehē, Ka u muimui ki hoku kau ‘ofa‘anga, si‘enau ‘omi ‘eku me‘akai, mo ‘eku me‘ainu, ‘eku filo sipi mo falakesi, ‘eku lolo, mo ‘eku kava kehekehe."
    },
    {
      "verse": 6,
      "text": "Ko hono ō ia, ko au eni te u felei ho hala ‘aki ‘a e talatala, te u ngaohi ha ‘ā maka ke songo ia, pea ‘e ‘ikai te ne lava ke ‘ilo hono ngaahi founga."
    },
    {
      "verse": 7,
      "text": "Pea te ne mātu‘aki tuli ki hono ngaahi ‘ofa‘anga, kae ‘ikai te ne ma‘u kinautolu; ‘io, te ne kumi kiate kinautolu, kae ‘ikai te ne ‘iloa. Pea te ne toki pehē, Ka u foki mu‘a ki hoku ‘uluaki husepāniti; he na‘a ku lelei ange ‘i he taimi ko ē ‘i he fai ko eni."
    },
    {
      "verse": 8,
      "text": "Ka ko si‘i fefine na ‘oku ‘ikai te ne ‘ilo ko au ia na‘a ku ‘ange ki ai ‘a e uite, mo e uaine mo e lolo, mo fakalahi ‘ene siliva mo e koula, na‘a nau ngaohi ‘aki ‘a Peali."
    },
    {
      "verse": 9,
      "text": "Ko hono ō ia, te u fakafoki mai ‘eku uite ‘oka hoko hono taimi, mo ‘eku uaine ‘i he taimi ‘oku lelei ai; pea te u hamusi mai ‘eku filo sipi mo falakesi, ‘a ia na‘e mei vala ‘aki hono telefua."
    },
    {
      "verse": 10,
      "text": "Pea te u tatala leva hono fakalielia, ke sio ki ai hono kau ‘ofa‘anga, pea ‘e ‘ikai hamusi ha taha mei hoku nima."
    },
    {
      "verse": 11,
      "text": "Pea te u ‘ai ke tuku hono ngaahi fiefia‘anga fua pē, hono kātoanga, hono fakamāhina fo‘ou, mo hono Sāpate; ‘io, hono ngaahi kātoanga tu‘utu‘uni fua pē."
    },
    {
      "verse": 12,
      "text": "Pea te u maumau‘i ‘ene vaine, mo ‘ene fiki, ‘a ia na‘a ne lau ki ai, “Ko si‘eku to‘ongapō ia, ‘a ia na‘e ‘omi kiate au ‘e hoku kau ‘ofa‘anga:” ‘ā, te u ngaohi ia ko e vao, pea ‘e keina kinautolu ‘e he manu kaivao."
    },
    {
      "verse": 13,
      "text": "Pea te u ‘eke kiate ia ‘a e ngaahi ‘aho na‘e tapu ki he kau Peali, ‘a ia na‘a ne tutu ‘inisēnisi ki ai, ‘o ne ‘ai ‘ene mama ihu mo e ngaahi teunga, ‘o ne muimui ki hono ngaahi ‘ofa‘anga; ka ko au na‘a ne fakangalongalo‘i–ko Sihova ia mei he Ta‘ehāmai."
    },
    {
      "verse": 14,
      "text": "Ko hono ō ia, vakai, te u fakamuimui ia ‘e au, ‘o fakalaka ki he toafa; pea te u lea ngongohe ki ai."
    },
    {
      "verse": 15,
      "text": "Pea te u ‘ange mei ai ‘ene ngaahi ngoue vaine, pea te u tuku ‘a Tele‘a ‘Ākoli ko e ava ki ha ‘amanaki; pea te ne tali ‘i he potu ko ia, ‘o hangē ko e taimi ‘o ‘ene finemui, mo e taimi ‘o ‘ene ‘alu hake mei ‘Isipite."
    },
    {
      "verse": 16,
      "text": "Pea ‘e hoko ‘i he taimi ko ia–ko Sihova eni mei he Ta‘ehāmai–te ke ui au ko ‘Isi (Hoku-husepāniti), ‘o ‘ikai te ke kei ui au ko Peali (Hoku-‘eiki)."
    },
    {
      "verse": 17,
      "text": "‘Io, te u tatala ‘a e hingoa ‘o e ngaahi Peali mei hono ngutu, pea ‘e ‘ikai toe manatua kinautolu ‘i honau hingoa."
    },
    {
      "verse": 18,
      "text": "Pea ‘i he taimi ko ia te u fai ma‘anautolu ha kovinānite mo e manu ‘o e vao, pea mo e manupuna ‘o e ‘atā, mo e me‘a ‘oku ngaolo ‘i he kelekele: pea te u maumau mo faka‘osi mei he fonua ‘a e kaufana, mo e heletā, mo e tau; pea te u tuku ke nau tokoto nonga."
    },
    {
      "verse": 19,
      "text": "Pea te u polo‘i koe kiate au ke ta‘engata; pea ko ‘eku polo‘i koe kiate au, ‘e ō mo e totonu, mo e fakalao, mo e fai meesi, mo e fa‘a faka‘atu‘i."
    },
    {
      "verse": 20,
      "text": "Pea ko ‘eku polo‘i koe kiate au ko e fakamo‘omo‘oni: pea te ke ‘ilo ‘a Sihova."
    },
    {
      "verse": 21,
      "text": "Pea ka hoko ‘a e taimi ko ia, te u tali–ko Sihova eni mei he Ta‘ehāmai–‘io, te u tali ‘a e ngaahi langi, pea ‘e tali ‘e kinautolu ‘a e fonua;"
    },
    {
      "verse": 22,
      "text": "pea ‘e tali ‘e he fonua ‘a e uite mo e uaine mo e lolo, pea ko kinautolu te nau tali ‘a Sisilili (Pulopula-‘a-‘Ela)."
    },
    {
      "verse": 23,
      "text": "Pea te u tō ia ma‘aku ‘i he fonua, pea te u faka‘atu‘i ‘a Lō-lūhama (Ta‘efaka‘atu‘i), pea te u lea kia Lō-‘amī (‘Oku ‘ikai-ko-hoku-kakai), ko hoku kakai koe, pea te ne pehē mai ‘e ia, Si‘oku ‘Otua ē!"
    }
  ],
  "timestamp": "2025-08-08T15:56:32.363855"
}