{
  "book": "1CH",
  "book_name": "1 Chronicles",
  "chapter": 7,
  "version_id": 1307,
  "url": "https://www.bible.com/bible/1307/1CH.7",
  "verses": [
    {
      "verse": 1,
      "text": "PEA ‘i he ha‘a ‘Īsaka; ko Tola mo Pua, ko ‘Iasupi mo Similoni; ko e toko fā."
    },
    {
      "verse": 2,
      "text": "Pea ko e ha‘a Tola; ko ‘Osi, mo Lefaia, mo ‘Ilieli mo ‘Iamai, mo ‘Ipisami, mo Sāmiuela; ko honau ngaahi ‘ulumotu‘a ia, ‘o ha‘a Tola; ko e kau to‘a ‘i honau tohi hohoko: ko honau tokolahi ‘i he kuonga ‘o Tēvita ko e toko ua mano mā ua afe, mā onongeau."
    },
    {
      "verse": 3,
      "text": "Pea ko e ha‘a ‘Osi; ko ‘Isilaia: pea ko e hako ‘o ‘Isilaia; ko Maikeli, mo ‘Opataia, mo Sioeli, mo ‘Īsaia; ko e toko nima: ko e hou‘eiki kotoa pē."
    },
    {
      "verse": 4,
      "text": "Pea na‘e kau kiate kitautolu ‘i honau tohi hohoko faka‘ulumotu‘a ha ngaahi vāhenga tau, ko e toko tolu mano mā ono afe: he na‘e tokolahi honau uaifi mo e fānau."
    },
    {
      "verse": 5,
      "text": "Pea ko honau kāinga ‘i he ngaahi fāmili kehekehe ‘o ‘Īsaka, ‘a e kau to‘a, ko e toko valu mano mā fitu afe; na‘e tohi kotoa pē honau hingoa."
    },
    {
      "verse": 6,
      "text": "‘I Penisimani; Ko Pela, mo Pēkeli, mo ‘Itieli; ko e toko tolu."
    },
    {
      "verse": 7,
      "text": "Pea ko e hako ‘o Pela; ko ‘Esiponi mo ‘Osi, mo ‘Osieli, mo ‘Ilimoti, mo ‘Ili; ko e toko nima: ko e ngaahi ‘ulumotu‘a ia, ko e kau to‘a; pea ko honau lau ‘i he tohi ko e toko ua mano mo e toko ua afe mo e toko fā."
    },
    {
      "verse": 8,
      "text": "Pea ko e hako ‘o Pēkeli; ko Sēmila, mo Soasi, mo ‘Eliesa, mo ‘Elioenai, mo ‘Omilai, mo ‘Ilimoti, mo ‘Āpaia, mo ‘Anatoti, mo ‘Alemeti; ko e hako kotoa pē ia ‘o Pēkeli."
    },
    {
      "verse": 9,
      "text": "Pea na‘a nau tu‘u kotoa pē ‘i honau tohi hohoko, ko honau kau ‘ulumotu‘a ko e kau to‘a tete‘e; ko e toko ua mano mā uangeau."
    },
    {
      "verse": 10,
      "text": "Pea ko e hako ‘o ‘Itieli; ko Pīlani: pea ko e hako ‘o Pīlani; ko Siusi, mo Penisimani, mo ‘Ēhuti, mo Kena‘ana, mo Sītani mo Tāsisi, mo ‘Ahisahali."
    },
    {
      "verse": 11,
      "text": "Ko e hako ‘a kinautolu kotoa ‘o ‘Īteli, faka‘ulumotu‘a, ko e kau to‘a na‘e ‘alu ki he tau, ko e toko taha mano mā fitu afe mā uangeau."
    },
    {
      "verse": 12,
      "text": "Ko Sūfimi foki, mo Hūpimi, ko e hako ‘o ‘Ili; ko e kau Husi, ko e hako ‘o ‘Āhila."
    },
    {
      "verse": 13,
      "text": "Ko e hako ‘o Nafitalai; ko ‘Iakasili, mo Kuni, mo ‘Ieseli, mo Sālumi; ko e ha‘a Pila‘a ia."
    },
    {
      "verse": 14,
      "text": "Ko e hako ‘o Manase; ko ‘Aselieli, ‘a ia na‘e fanau‘i ‘e Me‘a: (ko ‘ene sinifu ko e fefine Sīlia, na‘a ne fanau‘i ‘a Mākili ko e tupu‘anga ‘o Kiliati:"
    },
    {
      "verse": 15,
      "text": "pea ma‘u uaifi ‘e Mākili meia Hūpimi mo Sūfimi, pea ko e hingoa ‘o hono tuofefine ko Ma‘aka): pea ko e hingoa ‘o hono ua ko Silofehati: pea na‘e ma‘u fānau fefine ‘a Silofehati."
    },
    {
      "verse": 16,
      "text": "Pea fanau‘i ha tama ‘e Mā‘aka ko e uaifi ‘o Mākili, pea ne fakahingoa ia ko Pēlesi; pea ko e hingoa ‘o hono tokoua ko Sēlesi; pea ko hono hako ko ‘Ūlami mo Lēkemi."
    },
    {
      "verse": 17,
      "text": "Pea ko e hako ‘o ‘Ūlami ko Pētani. Ko e hako eni ia ‘o Kiliati, foha ‘o Mākili, foha ‘o Manase."
    },
    {
      "verse": 18,
      "text": "Pea ko hono tuofefine ko Hamoleketi na‘e fanau‘i ‘e ia ‘a ‘Isihoti, mo ‘Apiesa, mo Māhala."
    },
    {
      "verse": 19,
      "text": "Pea na‘e ai ha hako ‘o Sēmita ko ‘Ahiani, mo Sīkemi, mo Liki, mo ‘Aniami."
    },
    {
      "verse": 20,
      "text": "Pea ko e hako ‘o ‘Ifalemi; ko Sūtela, (pea ko Pēleti hono foha ‘o‘ona, mo Tāhati hono foha ‘o‘ona, mo ‘Eliata hono foha ‘o‘ona, mo Tāhati hono foha ‘o‘ona);"
    },
    {
      "verse": 21,
      "text": "ko Sāpati foki hono foha, (mo Sūtela hono foha ‘o‘ona, mo ‘Ēseli mo ‘Ēlati, ‘a ia na‘e tāmate‘i kinautolu ‘e he kau tangata Kati na‘e tupu ‘i he fonua, koe‘uhi na‘a nau hifo mai ke ‘ave ‘enau monumanu)."
    },
    {
      "verse": 22,
      "text": "Pea tangi fakamamahi ‘a ‘Ifalemi ko honau tupu‘anga, ‘o ‘aho lahi, pea ha‘u hono kāinga ke fakalelulelu ki ai."
    },
    {
      "verse": 23,
      "text": "Pea ne ‘alu ki hono uaifi, pea ne feitama ai, ‘o ne fā‘ele‘i ha tama, pea fakahingoa ia ‘e he motu‘a ko Pēli‘a (ko Mala‘ia) koe‘uhi ko e ‘alu ‘i mala hono fale."
    },
    {
      "verse": 24,
      "text": "Pea ko hono ‘ōfefine ‘a Sē‘ela, ‘a ia na‘a ne langa ‘a Peteholoni-‘Olunga mo Lalo, pea mo ‘Ūseni-Seela."
    },
    {
      "verse": 25,
      "text": "Pea mo Lēfahi hono foha, mo Lēsefi hono foha ‘o‘ona, mo Tēlaha hono foha ‘o‘ona."
    },
    {
      "verse": 26,
      "text": "Ko Tāhani foki hono foha, ko Lātani hono foha ‘o‘ona, ko ‘Amihuti hono foha ‘o‘ona, ko ‘Elisama hono foha ‘o‘ona,"
    },
    {
      "verse": 27,
      "text": "ko Nuni hono foha ‘o‘ona, ko Siosiua hono foha ‘o‘ona."
    },
    {
      "verse": 28,
      "text": "Pea ko honau tofi‘a mo e nofo‘anga ko Pēteli mo hono ngaahi kolo fakaongo, pea ‘i hahake ‘a Na‘alani, pea ki hihifo ‘a Kēseli, mo hono ngaahi kolo fakaongo; ko Sikemi foki mo hono ngaahi kolo fakaongo, ‘o a‘u ki ‘Asa mo hono ngaahi kolo fakaongo:"
    },
    {
      "verse": 29,
      "text": "pea ‘i he tafa‘aki ‘o ha‘a Manase, ko Petesani mo hono ngaahi kolo fakaongo, mo Ta‘anaka mo hono ngaahi kolo fakaongo, ko Mekito mo hono ngaahi kolo fakaongo, ko Toa mo hono ngaahi kolo fakaongo. Ko e ngaahi potu ko ē na‘e nofo ai ‘a e hako ‘o Siosifa ko e foha ‘o ‘Isileli."
    },
    {
      "verse": 30,
      "text": "Ko e hako ‘o ‘Āseli; ko Simina, mo Sisua, mo Sisui, mo Pēli‘a, mo Sela ko honau tuofefine."
    },
    {
      "verse": 31,
      "text": "Pea ko e hako ‘o Pēli‘a; ko Hepa, mo Malakieli, ‘a ia ko e tupu‘anga ‘o Pilisaiti."
    },
    {
      "verse": 32,
      "text": "Pea tupu ‘ia Hepa ‘a ‘Ifileti, mo Sōmeli, mo Hōtame, mo Sua‘a ko honau tuofefine."
    },
    {
      "verse": 33,
      "text": "Pea ko e hako ‘o ‘Ifileti; ko Pāsaki, mo Pīmali, mo ‘Asuati: ko e hako ia ‘o ‘Ifileti."
    },
    {
      "verse": 34,
      "text": "Pea ko e hako ‘o Sōmeli; ko ‘Ahi, mo Louka, ko ‘Īhupa, mo ‘Ālame."
    },
    {
      "verse": 35,
      "text": "Pea ko e hako ‘o Hēlemi ko hono tokoua; ko Sofa, mo Simina‘a, mo Sēlesi, mo ‘Āmali."
    },
    {
      "verse": 36,
      "text": "Ko e hako ‘o Sofa; ko Sua mo Hanefeli, mo Suali, mo Peli, mo ‘Īmila;"
    },
    {
      "verse": 37,
      "text": "ko Pēseli, mo Hoti, mo Sama, mo Sīlisa, mo ‘Itilani mo Pea."
    },
    {
      "verse": 38,
      "text": "Pea ko e hako ‘o Sēteli; ko Sīfune, mo Pīsipa, mo ‘Ala."
    },
    {
      "verse": 39,
      "text": "Pea ko e hako ‘o ‘Ula; ko ‘Āla‘a mo Hanieli, mo Līsia."
    },
    {
      "verse": 40,
      "text": "Ko e hako eni ia kotoa ‘o ‘Āseli, ko e ngaahi ‘ulumotu‘a, ko e kau to‘a fili, ko e tu‘ukimu‘a ‘i he hou‘eiki. Pea ko kinautolu na‘e tohi honau hingoa ‘i he tau ko honau lau kātoa ko e toko ua mano mā ono afe."
    }
  ],
  "timestamp": "2025-08-08T15:54:52.676582"
}