{
  "book": "JOS",
  "book_name": "Joshua",
  "chapter": 21,
  "version_id": 1307,
  "url": "https://www.bible.com/bible/1307/JOS.21",
  "verses": [
    {
      "verse": 1,
      "text": "PEA ‘unu‘unu mai ‘a e hou‘eiki ‘ulumotu‘a ‘o ha‘a Līvai kia ‘Eliesa ko e taula‘eiki, pea kia Siosiua ko e foha ‘o Nuni, mo e hou‘eiki ‘ulumotu‘a ‘o e ngaahi matakali ‘o ha‘a ‘Isileli;"
    },
    {
      "verse": 2,
      "text": "pea nau lea kiate kinautolu ‘i Sailo, ‘i he fonua ko Kēnani, ‘o pehē, Na‘e tu‘utu‘uni ‘e he ‘Eiki ‘ia Mōsese, ke ‘omi hamau ngaahi kolo nofo‘anga, mo e ngaahi ‘api takai ma‘a ‘emau monumanu."
    },
    {
      "verse": 3,
      "text": "Ko ia na‘e foaki ‘e ha‘a ‘Isileli ki he kau Līvai mei honau ngaahi tofi‘a ‘a e ngaahi kolo ko eni, mo e ngaahi ‘api takatakai, ‘o hangē koe folofola ‘a Sihova."
    },
    {
      "verse": 4,
      "text": "Pea fai ‘a e talotalo ma‘a e ngaahi fāmili ‘o ha‘a Kōhate; pea na‘e tō ki he hako ‘o ‘Ēlone ko e taula‘eiki ‘a ia ko e fa‘ahinga Līvai, ‘a e kolo ‘e hongofulu mā tolu mei he matakali ‘o Siuta, mo e matakali ‘o Simione, mo e matakali ‘o Penisimani."
    },
    {
      "verse": 5,
      "text": "Pea na‘e tō ki hono toe ‘o ha‘a Kōhate ha kolo ‘e hongofulu mei he ngaahi fāmili ‘o e matakali ‘o ‘Ifalemi, mo e matakali ‘o Tani, mo e vaeua ‘o e matakali ‘o Manase."
    },
    {
      "verse": 6,
      "text": "Pea na‘e tō ki ha‘a Kēsoni ha kolo ‘e hongofulu mā tolu mei he ngaahi vahe ‘o e matakali ‘o ‘Īsaka, mo ‘Āseli, mo Nafitalai, mo e vaeua ‘o e matakali ‘o Manase ‘i Pēsani."
    },
    {
      "verse": 7,
      "text": "Na‘e tō ki ha‘a Mēlali mo honau ngaahi fāmili ha kolo ‘e hongofulu mā ua mei he matakali ‘o Lūpeni mo Kata, mo Sepulone."
    },
    {
      "verse": 8,
      "text": "Pea na‘e foaki ‘e ha‘a ‘Isileli ki he kau Līvai ‘a e ngaahi kolo ko eni, mo e ngaahi ‘api takatakai, ‘o hangē ko e tu‘utu‘uni ‘a Sihova kia Mōsese. Na‘a nau talotalo ki ai."
    },
    {
      "verse": 9,
      "text": "Pea na‘a nau foaki mei he matakali ‘o ha‘a Siuta mo ha‘a Simione ‘a e ngaahi kolo ‘oku tu‘u heni honau hingoa:"
    },
    {
      "verse": 10,
      "text": "pea na‘e tō ki ha‘a ‘Ēlone, ko e taha ‘i he ngaahi fāmili ‘o ha‘a Kōhate ‘i he hako ‘o Līvai (he na‘e ‘anautolu ‘a e ‘uluaki talotalo)–"
    },
    {
      "verse": 11,
      "text": "‘Io, na‘a nau foaki kiate kinautolu ‘a e kolo ‘a ‘Ā‘apa, ko e tupu‘anga ‘o ‘Ānaki (ko Hepeloni ia ‘i he fonua mo‘unga ‘o Siuta), pea mo e ‘api takatakai ki ai."
    },
    {
      "verse": 12,
      "text": "Ka ko e tuku‘uta ‘o e kolo mo hono ngaahi vilisi, na‘a nau tuku kia Kēlepi ko e foha ‘o Sīfune moono tofi‘a."
    },
    {
      "verse": 13,
      "text": "‘Io, na‘a nau tuku ki he hako ‘o ‘Ēlone ko e taula‘eiki ‘a e kolo hūfanga ‘o e tangata tāmate, ‘a Hepeloni mo hono ‘api takai, mo Līpina foki mo hono ‘api takai,"
    },
    {
      "verse": 14,
      "text": "ko Siatili foki mo hono ‘api takai, mo ‘Esitemoa foki mo hono ‘api takai;"
    },
    {
      "verse": 15,
      "text": "mo Hōloni mo hono ‘api takai, mo Tēpili mo hono ‘api takai;"
    },
    {
      "verse": 16,
      "text": "mo ‘Eni mo hono ‘api takai, mo Siuta mo hono ‘api takai, ko Pete-sēmesi mo hono ‘api takai; ko e kolo ‘e hiva mei he ongo matakali ko ia."
    },
    {
      "verse": 17,
      "text": "Pea mei he matakali ‘o Penisimani, ko Kipione mo hono ‘api takai, ‘a Kepa mo hono ‘api takai;"
    },
    {
      "verse": 18,
      "text": "‘a ‘Anatoti mo hono ‘api takai, mo ‘Alamoni mo hono ‘api takai: ko e kolo ‘e fā."
    },
    {
      "verse": 19,
      "text": "Ko e lau ‘o e ngaahi kolo ‘o e kau taula‘eiki ko e hako ‘o ‘Ēlone, ko e kolo ‘e hongofulu mā tolu mo honau ngaahi ‘api takatakai."
    },
    {
      "verse": 20,
      "text": "Pea ki he ngaahi fāmili ‘o ha‘a Kōhate ko e kau Līvai, ‘io, ki hono toe ‘o e hako ‘o Kaha (e, na‘e tō honau ngaahi kolo mei he matakali ‘a ‘Ifalemi."
    },
    {
      "verse": 21,
      "text": "Pea na‘e tuku kiate kinautolu ‘a e kolo hūfanga ‘o e tangata tāmate, ‘a Sikemi mo hono ‘api takai ‘i he fonua mo‘unga ‘o ‘Ifalemi, pea mo Kēseli mo hono ‘api takai;"
    },
    {
      "verse": 22,
      "text": "mo Kipisaimi mo hono ‘api takai, mo Pete-hōloni mo hono ‘api takai:"
    },
    {
      "verse": 23,
      "text": "ko e kolo ‘e fā. Pea mei he matakali ‘o Tani ko ‘Eleteki mo hono ‘api takai, ko Kipetoni mo hono ‘ani takai:"
    },
    {
      "verse": 24,
      "text": "ko ‘Esialoni mo hono ‘api takai, ko Kati-līmoni mo hono ‘api takai: ko e kolo ‘e fā."
    },
    {
      "verse": 25,
      "text": "Pea mei he vaeua ‘o e matakali ‘o Manase, ‘a Ta‘anaka mo hono ‘api takai, mo Kati-līmoni mo hono ‘api takai:"
    },
    {
      "verse": 26,
      "text": "ko e kolo ‘e ua. Pea ko e lau ‘a e ngaahi kolo na‘e tō ki hono toe ‘o e ngaahi fāmili ‘o ha‘a Kōhate ko e kolo ‘e hongofulu mo honau ngaahi ‘api takatakai."
    },
    {
      "verse": 27,
      "text": "Pea ko ha‘a Kēsoni, ko e taha ‘i he ngaahi fa‘ahinga Līvai, na‘e tō ki ai mei he vaeua ‘o e matakali ‘o Manase, ‘a e kolo hūfanga ‘o e tangata-tāmate, ko Kōlani ‘i Pēsani, mo hono ‘api takai; mo Pē-‘esitela mo hono ‘api takai: ko e kolo ‘e ua."
    },
    {
      "verse": 28,
      "text": "Pea mei he matakali ‘o ‘Īsaka, ko Kisioni mo hono ‘api takai, ko Tapelati mo hono ‘api takai;"
    },
    {
      "verse": 29,
      "text": "ko Siamuti mo hono ‘ani takai, ko ‘Eni-kānimi mo hono ‘api takai:"
    },
    {
      "verse": 30,
      "text": "ko e kolo ‘e fā. Pea mei he matakali ‘o ‘Āseli, ko Mīsali mo hono ‘api takai, ko ‘Apitoni mo hono ‘api takai;"
    },
    {
      "verse": 31,
      "text": "ko Helikati mo hono ‘api takai, mo Lēhopi mo hono ‘api takai: ko e kolo ‘e fā."
    },
    {
      "verse": 32,
      "text": "Pea mei he matakali ‘o Nafitalai, ‘a e kolo hūfanga ‘o e tangata-tāmate ko Kētesi ‘i Kāleli, mo hono ‘api takai, pea mo Hāmoti-toa mo hono ‘api takai, mo Kaletani mo hono ‘api takai: ko e kolo ‘e tolu."
    },
    {
      "verse": 33,
      "text": "Ko e lau ‘o e ngaahi kolo ‘o ha‘a Kēsoni mo honau ngaahi fāmili, ko e kolo ‘e hongofulu mā tolu mo honau ngaahi ‘api takatakai."
    },
    {
      "verse": 34,
      "text": "Pea ko e ngaahi fāmili ‘o ha‘a Mēlali (ko hono toe ia ‘o e fa‘ahinga Līvai) na‘e tō kiate kinautolu mei he matakali ‘o Sepulone, ‘a Siokenami mo hono ‘api takai ‘a Kāleta mo hono ‘api takai;"
    },
    {
      "verse": 35,
      "text": "‘a Tīmena mo hono ‘api takai, ‘a Nahalali mo hono ‘api takai: ko e kolo ‘e fā."
    },
    {
      "verse": 36,
      "text": "Pea mei he matakali ‘o Lūpeni, ko Pēseli mo hono ‘api takai, mo Siahasi mo hono ‘api takai,"
    },
    {
      "verse": 37,
      "text": "ko Ketemoti mo hono ‘api takai, mo Mefaati mo hono ‘api takai:"
    },
    {
      "verse": 38,
      "text": "ko e kolo ‘e fā. Pea mei he matakali ‘o Kata, ‘a e kolo hūfanga ‘o e tangata tāmate ko Lemoti-Kiliati mo hono ‘api takai, mo Mehanemi mo hono ‘api takai;"
    },
    {
      "verse": 39,
      "text": "‘a Hesiponi mo hono ‘api takai, mo Siasea mo hono ‘api takai: ko hono kotoa ko e kolo ‘e fā."
    },
    {
      "verse": 40,
      "text": "Ko e ngaahi kolo ia na‘e tō ki ha‘a Mēlali mo honau ngaahi fāmili; ko e toe ia ‘o e ngaahi fāmili ‘o Līvai; pea ko honau ‘inasi na‘e tō ko e kolo ‘e hongofulu mā ua."
    },
    {
      "verse": 41,
      "text": "Ko e lau kātoa ‘o e ngaahi kolo ‘o e kau Līvai ‘i he loto tofi‘a ‘o ha‘a ‘Isileli, ko e kolo ‘e fāngofulu mā valu, mo honau ngaahi ‘api takatakai."
    },
    {
      "verse": 42,
      "text": "Na‘e takitaha ‘a e kolo ‘a e ngaahi ‘api na‘e takatakai ki ai: ko e anga ia ‘o e ngaahi kolo kotoa ko ia."
    },
    {
      "verse": 43,
      "text": "Ko ia na‘e tuku ‘e Sihova ki ‘Isileli ‘a hono kotoa ‘o e fonua na‘a ne fuakava ke foaki ki honau tupu‘anga; pea na‘a nau ma‘u ia, ‘o nofo ai."
    },
    {
      "verse": 44,
      "text": "Pea na‘e fakanonga‘i ‘e Sihova kinautolu mei he potu fua pē, ‘o hangē ko ia kotoa na‘a ne fuakava‘aki ki honau tupu‘anga: pea na‘e ‘ikai ha taha ‘i honau ngaahi fili ‘e tu‘u ‘i honau ‘ao; na‘e tuku ‘e Sihova ki honau nima honau ngaahi fili kotoa pē."
    },
    {
      "verse": 45,
      "text": "Na‘e ‘ikai ke tō kelekele ha momo‘i me‘a ‘e taha ‘i he ngaahi lelei na‘a ne tala‘ofa ki ha‘a ‘Isileli; na‘e hoko hono kotoa."
    }
  ],
  "timestamp": "2025-08-08T15:54:21.930825"
}