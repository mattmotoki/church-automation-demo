{
  "book": "PSA",
  "book_name": "Psalms",
  "chapter": 61,
  "version_id": 1307,
  "url": "https://www.bible.com/bible/1307/PSA.61",
  "verses": [
    {
      "verse": 1,
      "text": "‘ELOHIMI ē, ongo‘i ‘eku tangi atu; Tokanga‘i mu‘a ‘eku lotu."
    },
    {
      "verse": 2,
      "text": "Ko e ngata‘anga ‘o māmani ē ‘Oku ou tautapa mei ai kiate koe, He pongia hoku loto ē: Ko e makatu‘u ‘oku mā‘olunga fau Te ke taki ki ai au."
    },
    {
      "verse": 3,
      "text": "He ko hoku hūfanga koe he taimi kuo hili, Ko e taua mālohi he ‘ao ‘o e fili."
    },
    {
      "verse": 4,
      "text": "Ka u ‘āunofo ki ho Tāpanekale ‘o lauikuonga: Ka u ‘āunofo ki he toitoi‘anga ho kapakau na. (Sila)"
    },
    {
      "verse": 5,
      "text": "He ko koe, ‘Elohimi, Kuo ke ongona ‘eku ngaahi tukumo‘ui: Kuo ke tu‘utu‘uni mai ‘a e tofi‘a ‘o ha‘a ‘apasia ki ho huafa."
    },
    {
      "verse": 6,
      "text": "Ko e mo‘ui ‘a e tu‘i te ke fakatolonga: ‘A hono ngaahi ta‘u ke laui to‘utangata."
    },
    {
      "verse": 7,
      "text": "Te ne ‘afio ‘i he ‘ao ‘o e ‘Otua ‘o ta‘engata: Ke ke tu‘utu‘uni ‘a ‘Ofa mo Mo‘oni ke lehilehi‘i ia."
    },
    {
      "verse": 8,
      "text": "Ko ia ai, te u hiva ‘aki ho huafa ma‘u pē, ‘O u fakaai ‘eku ngaahi tukumo‘ui hokohoko ‘aho pē."
    }
  ],
  "timestamp": "2025-08-08T15:55:30.914927"
}