{
  "book": "SNG",
  "book_name": "Song of Solomon",
  "chapter": 8,
  "version_id": 1307,
  "url": "https://www.bible.com/bible/1307/SNG.8",
  "verses": [
    {
      "verse": 1,
      "text": "TAUMAIĀ ‘oku ke hangē ha tuonga‘ane kiate au, Ha taha na‘e huhu he huhu ‘o ‘eku fa‘ē! Ka ne pehē, ka u ka ma‘u koe ‘i tu‘a, te u ‘uma atu. ‘O ‘ikai foki te nau manuki‘i au."
    },
    {
      "verse": 2,
      "text": "Te u taki koe, ‘o ‘omi ki he fale ‘o ‘eku fa‘ē, Te ke ako‘i au. Te u fakainu koe mei he uaine fakahu‘amoa, Mei he huhu‘a ‘o ‘eku pomikānite."
    },
    {
      "verse": 3,
      "text": "Ko hono nima to‘ohema ē ‘oku ‘i hoku lalo ‘ulu, Pea ko hono to‘omata‘u ‘oku ne fā‘ofua au."
    },
    {
      "verse": 4,
      "text": "Tauange mo kimoutolu, kau ta‘ahine Selusalema, Koe‘uma‘ā ke ue‘i, pe fafangu ‘a ‘ofa, Kae fai ‘ene fa‘iteliha."
    },
    {
      "verse": 5,
      "text": "Ko hai ‘a e fefine ni ‘oku hake mei he toafa? ‘Oku ha‘u faaki ki hono ‘ofa‘anga? Ko e lolo ‘āpele ko ē na‘a ku ue‘i ai ho‘o manako: Ko e potu ko ē na‘e langā ai ho‘o fa‘ē ‘iate koe; Ko e potu ko ē na‘a ne langā, ‘o fā‘ele‘i koe."
    },
    {
      "verse": 6,
      "text": "‘Ai au hangē ha sila ‘i ho fatafata, Hangē ko e sila ‘i ho nima: He ko e ‘ofa ‘oku kaukaua hangē ko e mate; Ta‘emaongo ‘a fua‘a ‘o hangē ko Hētesi: Ko ‘ene ngaahi tapa ko e tapa ‘a e afi, Ko e mātu‘aki ulo meia IAA."
    },
    {
      "verse": 7,
      "text": "‘E ‘ikai lava ‘ani vai lahi Ke fu‘ifu‘i ‘a ‘ofa; Pea ‘e ‘ikai lōmekina ia ‘Eni vaitafe. Ka ne fie ‘atu ‘e ha tangata ‘a e koloa kotoa ‘o hono fale Ke fakatau ‘aki ‘a e ‘ofa, Ko e manuki pē ‘e fai."
    },
    {
      "verse": 8,
      "text": "“‘Oku ai hotau tuofefine; Ko e si‘i, pea te‘eki hunuki mai hono huhu; Ko e hā ‘atautolu ‘e fai ki si‘otau tuofefine, Ka a‘u ‘a e taimi ke tohia ia?"
    },
    {
      "verse": 9,
      "text": "Kapau te ne ‘ā maka, Te tau langa ‘i hono funga ha ‘otu taua siliva: Kapau te ne matapā, Te tau tāpuni ‘aki ha laupapa sita.”"
    },
    {
      "verse": 10,
      "text": "Ne u ‘āmaka au, Pea ko hoku ongo huhu na‘e hangē ha ongo taua; Pea u toki hoko ‘i he vakai ‘a si‘eku tangata, Ko e taha kuo a‘usia ‘a e alea melino."
    },
    {
      "verse": 11,
      "text": "Na‘e ma‘u ‘e Solomone ha ngoue vaine ‘i Peali-hāmoni: Na‘a ne tuku ‘a e ngoue vaine ki ha kau tauhi; Kae ‘omi takitaha koe‘uhi ko hono fua Ha pa‘anga siliva ‘e taha afe."
    },
    {
      "verse": 12,
      "text": "Ko e ngoue vaine ‘a‘aku ‘Oku ou fa‘iteliha ai; ‘Oku ‘a‘au, Solomone, ‘a e afe, Kae uangeau ki he kau tauhi ‘o e fua."
    },
    {
      "verse": 13,
      "text": "‘E na‘i lata he ngouetapu, Ko si‘i kaungā kau ē ‘Oku fie ongo‘i ho le‘o: Tuku ke u ongo‘i foki ‘e au."
    },
    {
      "verse": 14,
      "text": "“Hola, si‘oku ‘ofa‘anga, Pea hopo fakakaseli, Pea hangē ha tama ‘a ha hainiti Ki he ngaahi mo‘unga ve‘eve‘e.”"
    }
  ],
  "timestamp": "2025-08-08T15:55:56.136236"
}