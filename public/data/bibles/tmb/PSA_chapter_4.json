{
  "book": "PSA",
  "book_name": "Psalms",
  "chapter": 4,
  "version_id": 1307,
  "url": "https://www.bible.com/bible/1307/PSA.4",
  "verses": [
    {
      "verse": 1,
      "text": "KA U ka tangi atu ke ke tali au, ‘A e ‘Otua ‘o ‘eku totonu! ‘I he‘eku ‘efihia na‘a ke faka‘atā au: Āfeitaulalo mai ‘o ongo‘i ‘eku lotu."
    },
    {
      "verse": 2,
      "text": "Ha‘a matāpule, ko futufutunga ‘a e liliu hoku lāngilangi ko e fakamā! Ko futu ho‘omou ‘ofa ki he muna, Mo kumi ki he kākā! (Sila)"
    },
    {
      "verse": 3,
      "text": "Ka mou ‘ilo kuo vahe‘i mo‘ona ‘e Sihova ‘ene ‘ofeina; ‘Oku ongo‘i ‘e Sihova ‘oka u ka tangi kiate ia."
    },
    {
      "verse": 4,
      "text": "Mou tetetete, ‘o ‘oua ‘e faihala. Fakalaulauloto ‘i homou mohenga, ‘oua ‘e lea. (Sila)"
    },
    {
      "verse": 5,
      "text": "‘Atu ‘a e ngaahi feilaulau fakatonuhia, Pea tu‘u ho‘omou falala kia Sihova."
    },
    {
      "verse": 6,
      "text": "‘Oku lau ‘e he tokolahi, Ko hai te ne faka‘ilo mai he lelei? Hiki hake mai koe, ‘e Sihova, ‘A e maama ‘o ho fofonga!"
    },
    {
      "verse": 7,
      "text": "Kuo ke ‘ai ki hoku loto ha fiefia ‘Oku lahi ‘i he‘enau ongo‘i na, ‘I he taimi na‘e fu‘u tupulekina ai ‘a ‘enau uite mo e kava."
    },
    {
      "verse": 8,
      "text": "Kuo lelei, ka u tokoto hifo pea u mohe leva; He ko koe, ‘Eiki, ‘oku ke fe‘unga toko taha mo ‘eku nofo nonga."
    }
  ],
  "timestamp": "2025-08-08T15:55:22.090757"
}