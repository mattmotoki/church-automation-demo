{
  "book": "ISA",
  "book_name": "Isaiah",
  "chapter": 20,
  "version_id": 1307,
  "url": "https://www.bible.com/bible/1307/ISA.20",
  "verses": [
    {
      "verse": 1,
      "text": "‘I HE ta‘u na‘e ha‘u ai ‘a e Tātani ki ‘Asitoti, ‘i hono fekau ‘e Sākone ko e Tu‘i ‘Āsilia, ‘o ne tau‘i ‘a ‘Asitoti, ‘o kapa–"
    },
    {
      "verse": 2,
      "text": "‘i he taimi ko ia na‘e folofola ‘a Sihova kia ‘Aisea foha ‘o ‘Āmosi, ‘o pehē, Hanga ‘o vete ‘a e kofu tangai mei ho konga loto, pea to‘o ‘a e sū mei ho va‘e. Pea ne fai pehē, ‘o ‘alu ta‘ekofu mo ta‘esū."
    },
    {
      "verse": 3,
      "text": "Pea folofola ‘a Sihova, Hangē ko e ‘alu ta‘ekofu mo ta‘esū ‘a ‘eku tamaio‘eiki ko ‘Aisea, ‘o tolu ta‘u ‘ene hoko ko e faka‘ilonga mo e taipe ki ‘Isipite mo ‘Itiopea;"
    },
    {
      "verse": 4,
      "text": "‘e pehē ‘a e taki ‘e he Tu‘i ‘Āsilia ‘a e kau pōpula ‘o ‘Isipite, mo e kau fakahee‘i ‘o ‘Itiopea, ‘a e kau talavou mo mātu‘a, ‘oku nau ta‘ekofu mo ta‘esū, pea telefua ‘a e tu‘ungaiku, ko e fakalielia‘i ‘o ‘Isipite."
    },
    {
      "verse": 5,
      "text": "Pea ‘e fai ha puputu‘u mo ha mā koe‘uhi ko ‘Itiopea, he ko honau pāletu‘a ia, pea koe‘uhi ko ‘Isipite, he ko honau teunga ia."
    },
    {
      "verse": 6,
      "text": "Pea ‘i he taimi ko ia, ‘e ai ha lea ‘e fai ‘e he nofo he matāfonua ko eni, Uoke, ‘oku pehē koā hotau pāletu‘a, ‘a ia na‘a tau hola ki ai ke ma‘u tokoni, ke fakahaofi mei he Tu‘i ‘Āsilia! pea te tau hao fēfē kitautolu?"
    }
  ],
  "timestamp": "2025-08-08T15:56:00.517164"
}