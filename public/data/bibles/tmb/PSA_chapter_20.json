{
  "book": "PSA",
  "book_name": "Psalms",
  "chapter": 20,
  "version_id": 1307,
  "url": "https://www.bible.com/bible/1307/PSA.20",
  "verses": [
    {
      "verse": 1,
      "text": "KE tali mai koe ‘e Sihova ‘i he ‘aho ‘o e faingata‘a; Ke hoko ‘a e huafa ‘o e ‘Otua ‘o Sēkope ko ho kolo mā‘olunga;"
    },
    {
      "verse": 2,
      "text": "Ke fekau atu hao tokoni mei he fale tapu, ‘Io, ke ha‘u mei Saione ho poupou;"
    },
    {
      "verse": 3,
      "text": "Ke ne manatu kotoa ho‘o ngaahi feilaulau, Mo finangalo lelei ki ho‘o ngaahi feilaulau tutu, (Sila)"
    },
    {
      "verse": 4,
      "text": "Ko e ngaahi holi ‘a ho loto ke ne ‘atu ki he ‘Afiona, Mo fakahoko ho‘o ngaahi fakakaukau kotoa."
    },
    {
      "verse": 5,
      "text": "Te mau toki mavava ‘i ho‘o ikuna, Pea ‘i he huafa ‘o homau ‘Otua te mau fokotu‘u fuka; Ke fakaai mai ‘e Sihova ho‘o ngaahi kole kotoa!"
    },
    {
      "verse": 6,
      "text": "Ko eni Kuo u ‘ilo ni Kuo fakamo‘ui ‘e Sihova ‘ene pani; Te ne tali ia mei hono langi tapu ‘Aki ‘a e ivi fakamo‘ui ‘o hono nima to‘omata‘u."
    },
    {
      "verse": 7,
      "text": "‘Oku pole sāliote ni‘ihi, Pea pole hoosi ni‘ihi; Ka ko kitautolu ni ‘e ngata ‘I he Huafa ‘o Sihova ko hotau ‘Otua."
    },
    {
      "verse": 8,
      "text": "Kuo mapelu mo tō ‘a kinautolu; Ka ko kitautolu kuo tau tu‘u, ‘o mātu‘aki matu‘u."
    },
    {
      "verse": 9,
      "text": "‘Eiki, fakatu‘umālie ‘a e Tu‘i! Ka mau ka tangi atu, tali mai!"
    }
  ],
  "timestamp": "2025-08-08T15:55:24.531904"
}