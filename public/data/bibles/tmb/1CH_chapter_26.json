{
  "book": "1CH",
  "book_name": "1 Chronicles",
  "chapter": 26,
  "version_id": 1307,
  "url": "https://www.bible.com/bible/1307/1CH.26",
  "verses": [
    {
      "verse": 1,
      "text": "KO E me‘a ki he ngaahi lakanga le‘o matapā. ‘I ha‘a Kōlako Mese-lemaia foha ‘o Kole mei ha‘a ‘Ēsafe."
    },
    {
      "verse": 2,
      "text": "Pea na‘e ai ‘a e ngaahi foha ‘o Meselemaia: ko Sākalaia ‘a e ta‘okete, ko ‘Itieli hono ua, ko Sepataia hono tolu, ko ‘Itanili hono fā."
    },
    {
      "verse": 3,
      "text": "Ko ‘Īlami hono nima, ko Siohanani hono ono, ko ‘Elihoinai hono fitu."
    },
    {
      "verse": 4,
      "text": "Pea na‘e ai ‘a e ngaahi foha ‘o ‘Ōpeti-itomi, ko Sēmaia ‘a e ta‘okete, ko Sihosapati hono ua, ko ‘Ioa hono tolu, mo Sākali hono fā, mo Nātaniela hono nima."
    },
    {
      "verse": 5,
      "text": "Ko ‘Amieli hono ono, ko ‘Īsaka hono fitu, ko Puletai hono valu: he ne fai tāpuekina ia mei he ‘Otua."
    },
    {
      "verse": 6,
      "text": "Pea ko hono foha foki ko Lemaia na‘e fanau‘i ki ai ha ngaahi foha na‘e pule ki honau fāmili; he ko e kau to‘a tete‘e."
    },
    {
      "verse": 7,
      "text": "Ko e ngaahi foha ‘o Sēmaia: ko ‘Ōteni, mo Lafaeli, mo ‘Ōpeti; ko ‘Elisapati, ‘a ia ko hono ngaahi tokoua ko e kau fita, ko ‘Ilaiū mo Semakaia."
    },
    {
      "verse": 8,
      "text": "Ko kinautolu ni kotoa ko e hako ‘o ‘Ōpeti-itomi; ko kinautolu mo honau ngaahi foha, mo honau kāinga, ko e kau fita, ‘o mālohi ki he ngāue. Ko e toko onongofulu mā ua na‘e kau kia ‘Ōpeti-itomi."
    },
    {
      "verse": 9,
      "text": "Pea na‘e ma‘u ‘e Meselemaia ha ngaahi foha mo ha kāinga, ko e kakai fita, ko e toko hongofulu mā valu."
    },
    {
      "verse": 10,
      "text": "Ko Hosa foki ‘i ha‘a Mēlali na‘e ai hono ngaahi foha ‘o‘ona; ko Sīmeli na‘e ‘uluaki, (na‘e ‘ikai ko e ta‘okete, ka na‘e fokotu‘u ‘e he‘ene tamai ke ‘uluaki);"
    },
    {
      "verse": 11,
      "text": "ko Hilikaia hono ua, ko Tapalaia hono tolu, ko Sākalaia hono fā: kātoa ko e ngaahi foha mo e kāinga ‘o Hosa ko e toko hongofulu mā tolu."
    },
    {
      "verse": 12,
      "text": "Na‘e vahe meiate kinautolu ‘a e ngaahi lakanga le‘o matapā, ‘a honau kau tangata tu‘ukimu‘a, ‘o nau ma‘u potungāue hangē ko honau kāinga ‘i he tauhi ‘o e fale ‘o Sihova."
    },
    {
      "verse": 13,
      "text": "Pea na‘a nau talotalo, ‘o tatau ‘a e si‘i mo e lahi ‘i he hokohoko ‘a honau fāmili, ki he matapā mo e matapā."
    },
    {
      "verse": 14,
      "text": "Pea ko e talotalo ‘o ia ki hahake na‘e tonu kia Silimaia. Pea nau toki fai talotalo koe‘uhi ko hono foha ko Sākalaia, (ko e matāpule fale‘i lelei ia) pea na‘e tonu ki ai ‘a e feitu‘u tokelau."
    },
    {
      "verse": 15,
      "text": "Pea tonu kia ‘Ōpeti-itomi ‘a e feitu‘u tonga, pea ki hono ngaahi foha ‘a e fale tuku‘anga me‘a."
    },
    {
      "verse": 16,
      "text": "Na‘e tō kia Sūfimi mo Hosa ‘a e feitu‘u hihifo, ofi ki he matapā ko Saleketi ‘i he hakenga: ‘o fehangahangai ‘a e le‘o mo e le‘o."
    },
    {
      "verse": 17,
      "text": "Na‘e ‘i hahake ha tu‘unga Līvai ‘e toko ono, ‘i he tokelau ko e toko fā ki he ‘aho, ‘i he tonga ko e toko fā ki he ‘aho, pea ki he fale tuku‘anga me‘a ko e toko ua mo e toko ua."
    },
    {
      "verse": 18,
      "text": "Ki Pa‘apa‘a ‘i hihifo ko e toko fā ‘i he hakenga, ko e toko ua ‘i Pa‘apa‘a."
    },
    {
      "verse": 19,
      "text": "Ko eni ia ‘a e ngaahi lakanga le‘o matapā ‘i ha‘a Kola mo ha‘a Mēlali."
    },
    {
      "verse": 20,
      "text": "Pea ko eni ‘a e kau Līvai ko honau kāinga na‘e pule ki he ngaahi fale koloa ‘i he fale ‘o ‘Elohimi, mo e ngaahi tuku‘anga me‘a tapu."
    },
    {
      "verse": 21,
      "text": "Ko e hako ‘o Lātani; ko e hako ‘o ha‘a Kēsoni na‘e kau kia Lātani, ‘a e kau ‘ulumotu‘a na‘e kau kia Lātani ko e ha‘a Kēsoni; ko Sīheli."
    },
    {
      "verse": 22,
      "text": "Ko e ngaahi foha ‘o Sīheli; ko Sētami mo Sioeli hono tehina na‘a na pule ki he ngaahi fale koloa ‘o e fale ‘o Sihova."
    },
    {
      "verse": 23,
      "text": "Ko e me‘a ki ha‘a ‘Amilami, ha‘a ‘Īsa‘a, ha‘a Hepeloni, ha‘a ‘Osieli."
    },
    {
      "verse": 24,
      "text": "Ko Sepueli, ko e hako ‘o Kēsome foha ‘o Mōsese, ko e pule lahi ia ‘o e ngaahi fale koloa."
    },
    {
      "verse": 25,
      "text": "Pea ko e me‘a ki hono kāinga ‘ia ‘Eliesa, ko Lehapaia hono foha ‘o‘ona, mo ‘Aisea hono foha ‘o‘ona, mo Siolame hono foha ‘o‘ona, mo Sikeli hono foha ‘o‘ona, mo Selomoti hono foha ‘o‘ona."
    },
    {
      "verse": 26,
      "text": "Ko e Selomoti ko ia mo hono kāinga na‘a nau pule ki he ngaahi tuku‘anga me‘a tapu, ‘a ia kuo fakatāpui ‘e Kingi Tēvita, mo e kau ‘ulumotu‘a, mo e ngaahi kapiteni toko‘i afe mo teau, mo e hou‘eiki ‘o e Hōsitē:"
    },
    {
      "verse": 27,
      "text": "(mei he ngaahi tau mo e vete na‘a nau fakatāpui me‘a ke ngaohi ke mālohi ‘a e fale ‘o Sihova)"
    },
    {
      "verse": 28,
      "text": "pea mo ia kotoa kuo fakatāpui ‘e Sāmiuela ko e matalōloa, mo Saula foha ‘o Kisi, mo ‘Āpina foha ‘o Na, mo Sioape tama ‘a Seluvaia: neongo pe ko hai kuo ne fakatāpui ha me‘a na‘e ‘i he nima ‘o Selomoti pē mo hono kāinga."
    },
    {
      "verse": 29,
      "text": "Ko e me‘a ki ha‘a ‘Īsa‘a ko Kenanaia mo hono ngaahi foha na‘e ‘anautolu ‘a e tokanga‘i ‘o e ngaahi me‘a ‘o tu‘a ma‘a ‘Isileli, ki he kau ‘ōfisa mo e kau fakamaau."
    },
    {
      "verse": 30,
      "text": "Ko e me‘a ki ha‘a Hepeloni, ko Hasapaia mo hono kāinga, ‘a ia ko e kau fita, ko e toko taha afe mā fitungeau, na‘e ‘anautolu ‘a e vakai ‘o ‘Isileli ‘i he potu hihifo ‘o Soatani; ki he Ngāue ‘a e ‘Eiki mo e fatongia ‘a e tu‘i."
    },
    {
      "verse": 31,
      "text": "‘I ha‘a Hepeloni ko ‘Īlaia na‘e ‘uluaki, ‘io, ‘i ha‘a Hepeloni ‘i he tohi hohoko ‘o honau tupu‘anga. ‘I hono fāngofulu ta‘u ‘o e pule ‘a Tēvita na‘e fai ha kumi kiate kinautolu, pea na‘e ‘iloa honau ni‘ihi ‘i Siasea Kiliati ko e kau to‘a tete‘e."
    },
    {
      "verse": 32,
      "text": "Pea ko hono kāinga, ko e kakai fita, na‘e toko ua afe mā toko fitungeau, ko e kau ‘ulumotu‘a ‘a ia na‘e fakanofo ‘e Kingi Tēvita ke vakai ‘a ha‘a Lūpeni mo ha‘a Kata mo e vaeua ‘o Manase, ‘i he ngaahi me‘a ‘a ‘Elohimi mo e ngaahi me‘a ‘a e tu‘i."
    }
  ],
  "timestamp": "2025-08-08T15:54:55.640751"
}