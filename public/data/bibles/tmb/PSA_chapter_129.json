{
  "book": "PSA",
  "book_name": "Psalms",
  "chapter": 129,
  "version_id": 1307,
  "url": "https://www.bible.com/bible/1307/PSA.129",
  "verses": [
    {
      "verse": 1,
      "text": "KUO lahi ‘enau fai fakamamahi kiate au talu ‘eku talavou– Ke pehē mu‘a ‘a e lea ‘a ‘Isileli–"
    },
    {
      "verse": 2,
      "text": "Kuo lahi ‘enau fai fakamamahi kiate au talu ‘eku talavou: Kae tala‘ehai kuo nau mālohi mai."
    },
    {
      "verse": 3,
      "text": "Ko e kau faka‘uli palau na‘a nau keli hoku tu‘a: Na‘a nau fakaloloa ‘enau ngaahi ‘otu na."
    },
    {
      "verse": 4,
      "text": "‘Oku mā‘oni‘oni ‘a Sihova: Kuo ne tu‘usi ‘a e kafa ‘a e kau angahala."
    },
    {
      "verse": 5,
      "text": "Ke mā mo sītu‘a pē ‘a kinautolu kotoa ‘oku fehi‘a ki Saione."
    },
    {
      "verse": 6,
      "text": "Ke nau hangē ko e mohuku ‘i he tu‘a fale, ‘A ia ‘oku mae te‘eki huli hake."
    },
    {
      "verse": 7,
      "text": "‘A ia ‘oku ‘ikai ke ala ki ai ‘a e tu‘usi ‘o faluku, Pe kupusi ‘e he no‘o ‘ū."
    },
    {
      "verse": 8,
      "text": "Pea ‘oku ‘ikai ke lau ki ai ‘a e kau fononga noa, “Ke toka atu ‘a e tāpuaki ‘o Sihova.” “‘Oku mau tāpuaki‘i kimoutolu ‘i he huafa ‘o Sihova.”"
    }
  ],
  "timestamp": "2025-08-08T15:55:41.340921"
}