{
  "book": "PSA",
  "book_name": "Psalms",
  "chapter": 101,
  "version_id": 1307,
  "url": "https://www.bible.com/bible/1307/PSA.101",
  "verses": [
    {
      "verse": 1,
      "text": "TE U hiva ‘aki ‘a e fai ‘ofa mo e fakakonisitūtone: Te u tā ha‘ape, ‘e Sihova, kiate koe."
    },
    {
      "verse": 2,
      "text": "Te u fai fakapotopoto, ‘o fou ha hala tonusika: –‘Afē te ke hoko mai kia kita?– Te u taka ho loto fale mo e loto haohaoa."
    },
    {
      "verse": 3,
      "text": "‘E ‘ikai te u tuku ke fe‘ao mo au ha me‘a fakalielia: Ko e fai ‘a e fa‘a afe ‘oku ou fehi‘a ki ai; ‘e ‘ikai piki ia kia kita."
    },
    {
      "verse": 4,
      "text": "Te ne hiki meiate au, ‘o kapau ko ha taha loto mamio; Ko e tangata kovi ‘e ‘ikai te u momo‘i ‘ilo."
    },
    {
      "verse": 5,
      "text": "Ko ia ‘oku lau‘ikovi fufū hono kaungā‘api, te u faka‘auha pē: Ko e mata hihiki mo e loto fielahi, ‘e ‘ikai te u kātaki ha taha pehē."
    },
    {
      "verse": 6,
      "text": "‘Oku hanga hoku mata ki he kau fai mo‘oni ‘o e fonua ke fe‘ao mo kita: Ko ia ‘oku fou ha hala tonusika, Ko ia ia te ne hoko ko hoku minisitā."
    },
    {
      "verse": 7,
      "text": "‘E ‘ikai lotofale‘ia mo au ha taha ‘oku fai kākā: Ko ha lea loi ‘e ‘ikai ma‘u ‘ene fe‘ao mo kita."
    },
    {
      "verse": 8,
      "text": "Ko e pongipongi kotoa pē te u faka‘auha ‘a e kau angahala ‘o e fonua; Ke u tu‘usi ‘a e kau fai kovi fua pē mei he kolo ‘a Sihova."
    }
  ],
  "timestamp": "2025-08-08T15:55:37.095210"
}