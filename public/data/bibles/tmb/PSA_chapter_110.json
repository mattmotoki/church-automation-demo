{
  "book": "PSA",
  "book_name": "Psalms",
  "chapter": 110,
  "version_id": 1307,
  "url": "https://www.bible.com/bible/1307/PSA.110",
  "verses": [
    {
      "verse": 1,
      "text": "FOLOFOLA ‘a Sihova ki hoku ‘Eiki, “Nofo koe ‘i hoku to‘omata‘u ni, Kae‘oua ke u ‘ai ho fili fua pē Ke hoko ko ho tu‘ungava‘e.”"
    },
    {
      "verse": 2,
      "text": "‘E mafao atu ‘e Sihova mei Saione ‘a e sēpita ‘o ho hau, he‘ene pehē, “‘I he lotolotonga ‘o ho ngaahi fili, pule pē koe.”"
    },
    {
      "verse": 3,
      "text": "‘I he ‘aho ‘oku ke fakatē tau, ‘e tali ko au ‘e he kakai na; Te nau tu‘u mai ‘i he ngaahi teunga tāpuhā: Hangē ko e fanau‘i ‘e he pongipongi ‘a e hahau, ‘E pehē ‘a e ha‘u kiate koe ho‘o kau talavou."
    },
    {
      "verse": 4,
      "text": "Kuo fuakava ‘a Sihova, pea ‘e ‘ikai te ne fakatomala, Ko e taula‘eiki koe ‘o ta‘engata pē, ‘I he ‘alunga ‘o Melikiseteki"
    },
    {
      "verse": 5,
      "text": "Ko ‘Ātonai mei ho to‘omata‘u Te ne laiki tu‘i ‘i he ‘aho ‘o hono houhau:"
    },
    {
      "verse": 6,
      "text": "Te ne fakamaau ‘i he ngaahi pule‘anga, Kuo ne fakafonu ‘anga‘anga; Ko ne laiki ‘a e ‘ulu ‘o e fu‘ufu‘unga fonua."
    },
    {
      "verse": 7,
      "text": "Mei he vaitafe ‘i he hala te ne inu; Ko ia ai, te ne mahiki hono ‘ulu."
    }
  ],
  "timestamp": "2025-08-08T15:55:38.445553"
}