{
  "book": "REV",
  "book_name": "Revelation",
  "chapter": 8,
  "version_id": 1307,
  "url": "https://www.bible.com/bible/1307/REV.8",
  "verses": [
    {
      "verse": 1,
      "text": "PEA ‘i he‘ene toki vete ‘a e sila ko hono fitu, pea ‘iloange na‘e fakalongo ‘a e langi, ‘o fe‘unga nai mo e vaeuamālie ‘o e houa."
    },
    {
      "verse": 2,
      "text": "Pea u vakai ‘a e kau ‘āngelo ‘e to ko fitu ‘oku fakafe‘ao ki he ‘Otua, pea na‘e ‘ange kiate kinautolu ha talupite ‘e fitu."
    },
    {
      "verse": 3,
      "text": "Pea na‘e ‘alu ha ‘āngelo ‘e taha, ‘o tu‘u mei he ‘ōlita, ‘oku ‘iate ia ha tutu‘anga ‘inisēnisi na‘e koula; pea na‘e ‘ange kiate ia ha ‘inisēnisi lahi, ke ne ‘oatu ia ki he ngaahi hū ‘a e kakai lotu kotoa pē ‘i he funga ‘ōlita, ‘a e ‘ōlita koula na‘e ‘i he ‘ao ‘o e taloni."
    },
    {
      "verse": 4,
      "text": "Pea na‘e ‘alu hake ‘a e kohu ‘o e ‘inisēnisi ki he ngaahi hū ‘a e kakai lotu mei he nima ‘o e ‘āngelo ‘i he ‘ao ‘o e ‘Otua."
    },
    {
      "verse": 5,
      "text": "Pea ‘iloange na‘e to‘o ‘e he ‘āngelo ‘a e tutu‘anga ‘inisēnisi, ‘o ne fakapito ‘aki ‘a e afi mei he ‘ōlita, ‘o ne laku ki māmani; pea na‘e ho ko leva ha ngaahi mana, mo e ngaahi le‘o, mo e ngaahi ‘uhila, mo ha mofuike."
    },
    {
      "verse": 6,
      "text": "Pea ko e ‘āngelo ‘e to ko fitu, ‘a ia na‘a nau to‘o ‘a e talupite ‘e fitu, na‘a nau ofa‘aki ‘enau ifi."
    },
    {
      "verse": 7,
      "text": "Pea ifi ‘a e ‘uluaki, pea ho ko ai ‘a e ‘uha maka mo e afi, ‘o fefiofi mo e toto, pea laku hifo ki he fonua: pea ne vela ai hono vahetolu ‘o e fonua, pea vela hono vahetolu ‘o e ‘akau, pea vela ‘a e mohuku mata kotoa pē."
    },
    {
      "verse": 8,
      "text": "Pea ifi hono ua ‘o e ‘āngelo, pea na‘e lī ki he tahi ha me‘a na‘e hangē ko e fu‘u mo‘unga afi ‘oku vela:"
    },
    {
      "verse": 9,
      "text": "pea ne liliu ai hono vahetolu ‘o e tahi ke toto; pea mate hono vahetolu ‘o e ngaahi me‘a ‘i he tahi na‘e mo‘ui, pea maumau hono vahetolu ‘o e ngaahi vaka."
    },
    {
      "verse": 10,
      "text": "Pea ifi hono tolu ‘o e ‘āngelo, pea tō ai mei langi ha fu‘u fetu‘u na‘e ulo ‘o hangē ha maama, pea ne tō ki hono vahetolu ‘o e vaitafe, pea ki he ngaahi matavai."
    },
    {
      "verse": 11,
      "text": "Pea ko e hingoa ‘oku ui ‘aki ‘a e fetu‘u ko ia ko Kona‘ī‘ī; pea na‘e liliu ‘a e vahetolu ‘o e vai ke kona‘ī‘ī; pea na‘e mate ha to ko lahi ‘o e kakai ‘i he ngaahi vai ko ia, koe‘uhi kuo fakakona‘i."
    },
    {
      "verse": 12,
      "text": "Pea ifi hono fā ‘o e ‘āngelo, pea na‘e taa‘i hono vahetolu ‘o e la‘ā, mo hono vahetolu ‘o e māhina, mo hono vahetolu ‘o e ngaahi fetu‘u; koe‘uhi ke fakapo‘uli hono vahetolu ‘o e ngaahi me‘a ko ia, pea ke ‘oua na‘a maama hono vahetolu ‘o e ‘aho, pea pehē mo e pō."
    },
    {
      "verse": 13,
      "text": "Pea u vakai mo fanongo ki ha ‘īkale ‘e taha ‘oku ne puna ‘i loto langi, ‘o ne lea le‘o lahi, ‘o pehē, Mala‘ia, mala‘ia, mala‘ia, ‘a kinautolu ‘oku nofo ‘i he fonua, koe‘uhi ko e ngaahi le‘o ‘o e talupite ‘o e ‘āngelo ‘e to ko tolu ‘oku toe, ‘a ia ‘oku nau ene ke ifi!"
    }
  ],
  "timestamp": "2025-08-08T15:58:13.057620"
}