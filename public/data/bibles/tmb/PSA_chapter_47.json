{
  "book": "PSA",
  "book_name": "Psalms",
  "chapter": 47,
  "version_id": 1307,
  "url": "https://www.bible.com/bible/1307/PSA.47",
  "verses": [
    {
      "verse": 1,
      "text": "PASIPASI nima, ‘a e ngaahi kakai na; Ha‘aki kia ‘Elohimi ‘a e hiva fiefia."
    },
    {
      "verse": 2,
      "text": "He ko e taupotu ‘a Sihova, ko e manavahē‘ia: Ko e tu‘i lahi ‘o māmani kātoa."
    },
    {
      "verse": 3,
      "text": "‘Oku ne fakavaivai kiate kitautolu ‘ani pule‘anga, He ‘oku ne tuku ki hotau lalo va‘e ha ngaahi fa‘ahinga."
    },
    {
      "verse": 4,
      "text": "‘Oku ne fili ke ‘otautolu pē ‘a e tofi‘a ni, ‘A e pule‘anga ni ‘o Sēkope–he‘ene pele ‘aki. (Sila)"
    },
    {
      "verse": 5,
      "text": "Kuo hā‘ele hake ‘a e ‘Otua mo e hiki tuē, ‘Io, ‘a Sihova mo e ifi talupite."
    },
    {
      "verse": 6,
      "text": "Hiva fakamālō ki he ‘Otua, hiva fakamālō; Hiva fakamālō ki hotau tu‘i, hiva fakamālō."
    },
    {
      "verse": 7,
      "text": "He ko e ‘Otua ko e tu‘i fakaleveleva ‘o māmani: Fa‘u hiva fungani, ‘o hiva ki ai."
    },
    {
      "verse": 8,
      "text": "Kuo tu‘i ‘a e ‘Otua ki he ngaahi pule‘anga: Kuo ‘afio ‘a e ‘Otua ‘i hono taloni tāpuhā."
    },
    {
      "verse": 9,
      "text": "Ko e hou‘eiki ‘o e ngaahi kakai kuo fakataha mai ē ke hoko ko e kakai ‘a e ‘Otua ‘o ‘Epalahame: Seuke ko e ngaahi fakaū ‘o māmani ‘oku ‘a e ‘Otua; Kuo mahiki ia ke fu‘u mā‘olunga."
    }
  ],
  "timestamp": "2025-08-08T15:55:28.750174"
}