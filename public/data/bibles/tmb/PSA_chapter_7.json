{
  "book": "PSA",
  "book_name": "Psalms",
  "chapter": 7,
  "version_id": 1307,
  "url": "https://www.bible.com/bible/1307/PSA.7",
  "verses": [
    {
      "verse": 1,
      "text": "‘E Sihova ko hoku ‘Otua, ko koe Kuo u hūfanga ki ai: Fakamo‘ui au meiate kinautolu kotoa pē ‘oku tuli mai, Pea ke hamusi au."
    },
    {
      "verse": 2,
      "text": "Telia na‘a ne hae hangē ha laione ‘eku mo‘ui, Fakaikiiki pē, ko e ‘ikai ha hamusi."
    },
    {
      "verse": 3,
      "text": "‘E Sihova ko hoku ‘Otua, Kapau Kuo u fai ‘a e me‘a ni; Kapau ‘oku ‘i ai ha kovi ‘i hoku nima ni;"
    },
    {
      "verse": 4,
      "text": "Kapau na‘a ma vālelei mo ha taha, ka u ngaohikovia; (‘Ā, na‘a ku tukuange ha taha kuo fili ‘aki au ta‘ehano ‘uhinga)"
    },
    {
      "verse": 5,
      "text": "Ke toki tuli hoku laumālie ‘e he fili, ‘o ma‘u; ‘Io, ke ne malaki ‘eku mo‘ui ki he kelekele, Pea ngaohi hoku lāngilangi ke nofo ‘i he efu. (Sila)"
    },
    {
      "verse": 6,
      "text": "Tu‘u hake, ‘e Sihova, ‘i ho‘o lili, Fakamā‘olunga koe telia ‘a e fai fielahi ‘a hoku ngaahi fili; ‘Io, ke ke ‘ā ma‘aku; Kuo ke tu‘utu‘uni ‘a e fakamaau."
    },
    {
      "verse": 7,
      "text": "Pea tuku ‘a e fakataha ‘a e ngaahi kakai ke kāpui ‘a e ‘Afiona; Pea ‘i honau funga ke ke foki ki ho potu mā‘olunga. Ko hono faka-Hepeluú ia, ka ‘oku ngali tonu hono hiki ‘o pule‘i kinautolu mei ‘olunga."
    },
    {
      "verse": 8,
      "text": "“Oku fai ‘e Sihova ‘a e fakamaau ki he ngaahi kakai!” Fakamaau kita, ‘Eiki; Kae fai kiate au ‘o fakatatau ki he‘eku totonu mo ‘eku mā‘oni‘oni."
    },
    {
      "verse": 9,
      "text": "Fakangatangata ā ‘a e kovi ‘o e kau faikovi; Ka ke fokotu‘u ma‘u ‘a e mā‘oni‘oni: He ko ia ‘oku sivi ‘a e ngaahi loto mo e ngaahi kofuua Ko e ‘Otua Fai totonu ia."
    },
    {
      "verse": 10,
      "text": "Ko hoku pā ‘oku ‘i he ‘Otua, ‘A ia ‘oku ne fakahaofi ‘a e loto-totonua."
    },
    {
      "verse": 11,
      "text": "Ko e Fakamaau Fai totonu ‘a e ‘Otua, ‘Io, ko e ‘Otua ‘oku houhau ‘i he ngaahi ‘aho kotoa."
    },
    {
      "verse": 12,
      "text": "Kapau ‘e ‘ikai fai ha liliu, te ne faka‘alo ‘ene heletā; Kuo ne teke ‘ene kaufana, ‘o ‘osi teuteua."
    },
    {
      "verse": 13,
      "text": "‘Io, kuo ne teuteu ‘a e ngaahi me‘a tāmate ki he toko taha ko ia; ‘Oku ne ngaohi ‘ene ngaahi ngahau ke vela."
    },
    {
      "verse": 14,
      "text": "Vakai! ‘oku ne fā‘ele‘i ‘a e kovi! ‘Io, na‘a ne feitama ‘i he fakamamahi, ‘o ne fanau‘i ‘a e loi!"
    },
    {
      "verse": 15,
      "text": "Na‘a ne keli ha luo, pea fakalekeleke foki: Pea kuo ne tō ki he luo ne ne ngaohi."
    },
    {
      "verse": 16,
      "text": "‘E foki ki hono ‘ulu ‘o‘ona ‘a ‘ene fakamamahi, Pea tō ‘ene fakamālohi ki ho‘ona tumu‘aki."
    },
    {
      "verse": 17,
      "text": "‘Ē, ke u fakafeta‘i kia Sihova ke hoa mo ‘ene faitotonu: Ka u hiva fakamālō ki he huafa ‘o e ‘Eiki Taupotu."
    }
  ],
  "timestamp": "2025-08-08T15:55:22.590238"
}