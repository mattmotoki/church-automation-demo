{
  "book": "REV",
  "book_name": "Revelation",
  "chapter": 11,
  "version_id": 1307,
  "url": "https://www.bible.com/bible/1307/REV.11",
  "verses": [
    {
      "verse": 1,
      "text": "PEA na‘e tuku mai kiate au ha kaho, hangē ha tokotoko: pea na‘e pehē mai, Tu‘u ‘o fua ‘a e Temipale ‘o e ‘Otua, mo e ‘ōlita, mo kinautolu ‘oku nau fai ai ‘enau lotu."
    },
    {
      "verse": 2,
      "text": "Ka ko e loto‘ā ‘oku ‘i he tu‘a Temipale li‘aki pē, ‘a ‘oua ‘e fua ia; he kuo tuku ia ki he Senitaile: pea te nau malaki ‘a e kolo tapu ko e māhina ‘e fāngofulu mā ua."
    },
    {
      "verse": 3,
      "text": "Pea te u tuku ki he‘eku ongo fakamo‘oni, ke na palofisai ‘i he ngaahi ‘aho ‘e taha afe mā uangeau mā onongofulu, kuo na ‘ai tauanga‘a."
    },
    {
      "verse": 4,
      "text": "Ko eni ia ‘a e ongo fu‘u ‘ōlive, pea mo e ongo maama ‘oku tu‘u ‘i he ‘ao ‘o e ‘Eiki ‘o māmani."
    },
    {
      "verse": 5,
      "text": "Pea kapau ‘e loto ‘e ha taha ke ngaohikovi‘i kinaua, ‘e ‘alu atu ha afi mei hona ngutu, ‘o keina hona ngaahi fili: ‘io, kapau ‘oku loto ‘e ha taha ke ngaohikovi‘i kinaua kuo pau ke ne mate pehē."
    },
    {
      "verse": 6,
      "text": "Ko eni ia ‘oku na mafai ke tāpuni ‘a e langi, ke ‘oua na‘a tō ‘a e ‘uha lolotonga ‘a e ngaahi ‘aho ‘o ‘ena palofisai, pea ‘oku na fa‘iteliha ki he ngaahi vai ke liliu ia ke toto, pea ke taa‘i ‘a e fonua ‘aki ‘a e ngaahi tautea kehekehe, ‘oka na ka loto ki ai."
    },
    {
      "verse": 7,
      "text": "Pea ka ‘osi leva ‘ena fakamo‘oni, pea ko e manu fekai ‘oku ne ‘alu hake mei he Luo, te ne fai tau mo kinaua, pea te ne ikuna kinaua, ‘o tāmate‘i."
    },
    {
      "verse": 8,
      "text": "Pea ko hona ‘anga‘anga ‘oku tuku ‘i he mala‘e ‘o e kolo lahi, ‘a ia ‘oku ui fakalaumālie ko Sōtoma mo ‘Isipite, ko e potu na‘e kalusefai ai foki hona ‘Eiki."
    },
    {
      "verse": 9,
      "text": "Pea ko e ni‘ihi mei he ngaahi fa‘ahinga, mo e ngaahi matakali, mo e ngaahi lea, mo e ngaahi pule‘anga, te nau mamata ki hona ‘anga‘anga ‘o ‘aho tolu mo e vaeuamālie, pea ‘e ‘ikai te nau tuku ke telio hona ‘anga‘anga ‘i ha fonualoto."
    },
    {
      "verse": 10,
      "text": "Pea ko kinautolu ‘oku nofo ‘i he fonua, te nau fakamālie ‘i he‘ena tō, mo nau fiefia, ‘o fe‘ave‘aki me‘a‘ofa; koe‘uhi ko e ongo palōfita ko ia na‘a na fakamamahi‘i ‘a e kakai na‘e nofo ‘i he fonua."
    },
    {
      "verse": 11,
      "text": "Pea hili ‘a e ‘aho ‘e tolu mo e vaeuamālie, na‘e ha‘u mei he ‘Otua, ‘o hū kiate kinaua, ‘a e Laumālie ‘o e mo‘ui, ‘o na tu‘u ki ‘olunga; pea na‘e tō ha ilifia lahi ki he kakai na‘e sio kiate kinaua."
    },
    {
      "verse": 12,
      "text": "Pea na‘a na fanongo ki ha le‘o lahi mei he langi ‘oku ne pehē mai, Mo omi ki ‘olunga. Pea na‘a na ō hake ki he langi ‘i he ‘ao; pea siofia kinaua ‘e hona ngaahi fili."
    },
    {
      "verse": 13,
      "text": "Pea ‘i he houa ko ia na‘e ho ko ha mofuike lahi, pea na‘e holo hono vahe hongofulu ‘o e kolo, pea na‘e mate ‘i he mofuike ko ia ‘a e kakai na‘e lau honau hingoa ko e to ko fitu afe: pea manavahē lahi hono toe ‘o e kakai, pea nau tuku kolōlia ki he ‘Otua ‘o e langi."
    },
    {
      "verse": 14,
      "text": "Kuo ho ko hono ua ‘o e mala; vakai ‘oku ha‘u vave hono tolu."
    },
    {
      "verse": 15,
      "text": "Pea na‘e ifi ‘a hono fitu ‘o e ‘āngelo; pea ‘iloange na‘e ai ‘a e ngaahi le‘o lalahi ‘i he langi na‘a nau pehē, Ko e pule‘anga ‘o māmani Kuo ho ko ko e pule‘anga ‘o hotau ‘Eiki, Mo ‘Ene Kalaisi: Pea te ne pule ‘o lauikuonga ‘o ta‘engata."
    },
    {
      "verse": 16,
      "text": "Pea ko e mātu‘a ‘e to ko uofulu mā fā, ‘a ia na‘a nau nofo ‘i honau ngaahi taloni ‘i he ‘ao ‘o e ‘Otua, na‘a nau tō fo‘ohifo, ‘o nau hū ki he ‘Otua"
    },
    {
      "verse": 17,
      "text": "‘O pehē, ‘Oku mau fakafeta‘i kiate koe, ‘A e ‘Afiona ko e ‘Otua Aoniu, ‘A e ‘Afiona ‘oku ke ‘i ai, pea na‘a ke ‘i ai; Koe‘uhi kuo ke ala ki ho‘o mafai lahi, Pea kuo ke Hau."
    },
    {
      "verse": 18,
      "text": "Pea na‘e ‘ita ‘a e ngaahi pule‘anga, Pea na‘e ho ko mai ho houhau, Mo e taimi ke fakamaau ‘a e pekia, Pea ke totongi ki ho‘o kau tamaio‘eiki, ‘A e kau palōfita mo e kakai lotu Mo kinautolu ‘oku ‘apasia ki ho huafa, ‘A e iiki mo e lalahi; Pea ke faka‘auha ‘a kinautolu ‘Oku faka‘auha ‘a e fonua."
    },
    {
      "verse": 19,
      "text": "Pea na‘e fakaava ‘a e Temipale ‘o e ‘Otua ‘i he langi; pea na‘e hā ‘i hono Temipale ‘a e ‘A‘ake ‘o ‘Ene Kovinānite; pea na‘e ho ko ‘a e ngaahi ‘uhila, mo e ngaahi lea, mo e ngaahi mana, mo ha mofuike, pea mo ha fu‘u ‘uha maka."
    }
  ],
  "timestamp": "2025-08-08T15:58:13.585474"
}