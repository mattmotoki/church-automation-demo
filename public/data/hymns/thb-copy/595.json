{
  "hymn_number": 595,
  "title": "Himi 595",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "10 laui 6\n1.\nTamai ‘i langi, ‘Eiki Tali-hū,\nMau omi kole ki he ‘Afiona.\nMau piki ki Ho anga ta’eliliu,\nHo’ tauhi ai pē ki Ho’ tala’ofa.\nKataki, ‘Eiki, ‘emau fakafiu,\nHe ko ho ‘Alo homau Moihū.\n2.\n‘E Tamai, ‘oua te Ke mo’usioa\n‘Emau ta’etaau mo fakalielia;\nKae hanga pē ki si’ono fofonga,\n‘O ‘ilo kimautolu ‘ia la:\nKae ‘ufi’ufi ‘emau palakū\nHe mahu’inga ‘ene feilaulau.\n3.\n‘E Tamai, ‘oua te Ke manatua\n‘A e kovi ‘emau fakafeangai;\n‘A e ta’e’aonga si’o ‘ofa mu’a;\nFoaki, ka mau ngāue kovi’aki;\n‘A e si’i o ‘emau tui mo e ‘ofa,\n‘Emau ta’ehounga ki he ‘Afiona.\n4.\n‘E Tamai, tali eni ‘emau hū,\n‘O hifo mai ha tāpuaki lahi.\nSi’o siasi ne Ke fokotu’u,\n‘Ai ke falenga ai ho māfimafi;\nFonu kelesi ho kakai kotoa,\nKaukaua ‘i he ngū he ‘Afiona.\n5.\nManatu homau ngaahi fāmili,\n‘A e ‘ofa’anga mo e pikilau.\nKo honau laumālie ke Ke tauhi’i,\nTa’ofi ki he anga ‘oku taau;\n‘O ‘omi ‘a e mo’ui fuoloa\nKe fai ‘a e ngāue ‘o e ‘Afiona.\n6.\nTamai ‘i langi, ‘Eiki Tali-hū,\nHāngai fofonga ki he’emau ha’u:\nKo Sīsū ena homau moihū,\nMau teiapa’a ‘i hono takafalu:\nTafi ‘a e tonga ‘o Ho finangalo,\n‘O hanga ki he hū ‘a e tō ki lalo. *"
}