{
  "hymn_number": 391,
  "title": "Himi 391",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "8.7.4.\n1.\n‘Oku ai ha ki’i fonua\n‘Oku tu’u ‘i ‘oseni,\nNa’e ‘ikai ke ma’u ‘Otua,\nNa’e masiva he lelei.\nHaleluia!\nKuo monū’ia ‘eni.\n2.\nHe ne tu’u ki ai ‘a e lotu,\n‘Omi ‘a e kau faifekau;\n‘O fanongo ‘e he motu\nKi he me’a ‘a e Tohitapu\n‘O tafoki\n‘A e hou’eiki mo e Hau.\n3.\nHoko ai ‘a e ‘ahi’ahi\nKi he potu tahi ni:\n‘Oho mai ‘a Papālangi\nKe ne sivi ‘a e kakai:\nKuo lahi\n‘A e fonua ne mole ai.\n4.\nHe na’e lotu ‘a Tahisi,\nKa na’e ‘ikai hao ai\n‘O tafoki pē mo Fisi,\nKa na’e ‘ikai haofaki:\nKa ko Tonga\n‘Oku kei tolonga mai.\n5.\nLau pe he palōfisai,\nToki ‘olive ‘e ua,\nPule’anga mo Siasi,\nKae mālōhi ha fonua.\nHota monū\n‘Eta ma’u ha Hau kaukaua.\n6.\nTama Tonga, tu’u ‘o ngāue\nHo’ koloa ke fakamonū\nLotu ki he ‘Eiki ma’u pē\nKe ne poupou ki he lotu,\n‘O malu’i,\n‘O malu’i ‘a Tupou. *"
}