{
  "hymn_number": 429,
  "title": "Himi 429",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.L.\n(Ko Matiu 13:3)\n1.\nNa’e ‘alu ‘a e Tūtuu’i ia,\n‘O laku ‘ene pulopula:\nNa’e lahi ‘ene ongosia,\nTātaha pē ‘a e me’a ne fua.\n2.\nNaʻe tō ha me’a he veʻehala\n‘O keina pē he manupuna:\nNa’e tō he funga makamaka,\n‘O mae pe te’eki fua.\n3.\nNe tō tu’unga talatala\nHa potu pē ne selemuka;\n‘Ikai ‘aupito ke sia’a\nTupu ‘akau pē ‘o malu’a.\n4.\nKae tō pe hani pulopula\nHe kelekele kuo taau;\nNa’e tupu hake ia, ‘o fua,\nOnongofulu mo teau.\n5.\n‘Oku kei ‘alu ‘a e Tūtuu’i,\n‘O ngāue he fonua kotoa,\n‘O tō he ‘atamai mo’ui\n‘A e tenga ko e folofola.\n6.\nFanongo noa pē ha ni’ihi,\n‘O ‘ave ‘e he Tēvolo.\nOngo’i ē, ‘o lotu si’i;\nKa ‘oka fihi, pea tō.\n7.\nKāsia he lotu ‘a e ni’ihi\n‘Enau tokanga ki māmani;\n‘O toe pe ha toko si’i\n‘Oku nau haohaoa ai.\n8.\n‘Eiki, tokoni mai ke u lava;\nFakamolū ‘a e maka ni;\nTa’aki fu’u ‘a e talatala,\n‘O ngaohi au ke u fua lahi.*"
}