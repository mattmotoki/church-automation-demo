{
  "hymn_number": 641,
  "title": "Himi 641",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.Kh.\n(“Na e ‘alo’i ‘anenai ‘i he Kolo\n‘o Tevita ha Fakamo’ui, Ko e\n‘EIKI MISAIA.” - Luke 2:2)\n1.\n‘E hiva ē “Hosana”\nHe ‘ofa ‘a e ‘Otua;\nKuo a’usia he ‘aho ni\n‘A e talalofa mu’a;\nNe fuoloa ‘a e tatali;\nNa’e hangē pē ka ‘ikai;\nKae fakaai ni he taimi\nKotofa pē ki ai.\nHiva “haleluia!”\nHiva ē “hosana!”\nKuo ‘alo’i ‘a Sīsū\nHe Kolo ‘o Tēvita.\n2.\n‘E hiva ē kuo lava\n‘A e me’a ta’e’amanekina;\nNe ofoofo kau tauhi\nHe me’a ne nau a’usia;\nKo e fale-talifononga;\nMo e ‘ana fale-manu;\nKae toka ‘ai’angakai na\n‘A e Valevale Tapu.\nHiva “haleluia,” etc.\n3.\n‘E hiva, kau masiva\nToka’i kuo fai mei Langi;\nKo Mele na mo Siosifa,\nMo e nofo Nāsaleti.\nNa’e ‘ikai ke ‘alo’i\n‘A e Tamasi’i ‘Otua\nHe nofo’anga ha ‘Eiki,\nKa ‘i ha fale tu’a.\nHiva “haleluia,” etc.\n4.\n‘E hiva; kau fefine,\nKuo molumalu’ia\n‘A homou fa’ahinga na\nNe holo lalo ia.\nHomou vaha’angatae na\nMou tauhi pe ke ma’u,\nNa’a fili hamou taha\nKe fale ki ha hau.\nHiva “haleluia,” etc.\n5.\nNa’e ‘ikai ngali ‘eiki\nMisaia ē mei Langi,\nKae hā pē leva he ngāue\nKo e Taha Ia fungani.\nKo e vaivai mo e masiva\nMo e anga palakū,\nKo e toki fa’ahinga ni.\nTokangaekina fu’ua.\nHiva “haleluia,” etc.\n6.\nTu’unga faka-Langi,\n‘Ikai mamae ki ai;\nKae kehe pe ke lava\nHuhu’i ‘a e kakai.\nNe hoko ‘o Kakano,\nKae ‘ilo’ilo ai\n‘A e ngaahi ū mamahi\n‘Oku tau feangai.\nHiva “haleluia,” etc.\n7.\nNe me’a pē ‘i Mamani;\nMamahi ai ‘o mate,\nKae toe ava ai pē\n‘A Palataisi ē\nTau faka’aonga leva\n‘A e ‘ofa ē ne fai;\nHingoa pe la ko “Sīsū!”\nKa tau “mo’ui” ai\nHiva “haleluia!” etc. *\nJ.E.M."
}