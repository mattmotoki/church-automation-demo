{
  "hymn_number": 114,
  "title": "Himi 114",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "6-8’s\n1.\n’Eiki ko e ‘ofa ‘a’au\nKo e moana loloto;\nPea ngalo hifo ki ai,\n‘Eku ngaahi angahia;\nPea kuo ‘ufi’ufi\n‘Eku kovi kotoa pē.\n2.\nKo e ta’ata’a ‘o Sīsū,\nKo ‘emau fufulu’anga;\n‘Oku kalangaekina,\nKo e ma’a’anga ia;\nPea ‘ata’ataina,\nKi māmani kotoa pē.\n3.\nPea u hopo ‘i he tui,\nKi he moana ko eni;\nKo ‘eku mālōlō’anga,\nMo e ‘amanaki lelei;\nMo e fiefia’anga\n‘Oku ou ‘ilo ‘i heni.\n4.\n’I he tau’i au ‘e heli,\nPea u hanga hake leva;\nKi he fatafata lelei,\n‘O hoku Fakamo’ui;\nPea te u ongo’i leva,\n‘Oku ne taukapo’i au.\n5.\nKapau ‘e ngalo hifo au,\n‘I he ngaahi peau lahi;\nPea mole ‘iate au,\n‘A ‘eku ngaahi tokoni;\nKa ‘e ma’u pē ‘eku tui,\n‘E Tamai, kiate koe.\n6.\n‘I he vaivai hoku sino,\nPea vaivai mo e loto;\n‘E poupou ‘e he taula ni\nHoku laumālie holi,\nPea u ongo’i ‘o ‘ilo,\n‘A e ‘ofa ta’engata. *"
}