{
  "hymn_number": 624,
  "title": "Himi 624",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "8.7.8.7.loua\n1.\nSi’i kāinga ongosia,\nHe fononga ki he Langi,\nFai pē homou fatongia,\n‘Oua e nofo pē mo tangi.\nSi! Ko e le’o ‘o e ‘Eiki\n‘Oku fanafana mai,\n“Te mou mālōlō ki Langi\n‘I he ‘api ‘o e Tamai.”\n2.\nKe mou kīkītaki atu,\n‘Oua e fiu he faingata’a:\nLau ‘a e Tohi ‘o manatu\nKi he kau fononga mu’a.\nNaʻa nau ma’u ‘a e Tala’ofa,\nNa’a nau ngāue pē ki ai,\n‘O nau mālōlō ki Langi,\n‘I he ‘api ‘o e Tamai.\n3.\n‘Oiseuke! ‘A e mamahi\n‘A e kakai na’e lotu mu’a:\nNaʻe sipi’i, manuki’i,\nTutu, mo kilisi ua!\nKa na’e ‘ikai te nau fo’i,\nNa’a nau ma’u ‘a e palōmesi;\n‘O nau mālōlō ki Langi\n‘I he ‘api ‘o e Tamai.\n4.\nManatu’i ‘enau ngāue\n‘O ka mou ka mafasia.\nFei mo fakapuepue;\nTe mou ma’u homou tofi’a:\nKo e ‘Eiki ‘oku taki,\n‘O Ne fanafana mai\n“Oku ofi fau ‘a Langi\nMo e ‘api ‘o e Tamai.”\n5.\nMālō ‘Eiki ho’o ‘ofa\nHe kakai mama’o fau.\n‘Alu’alu pe ‘i mala,\nToki tau ki he monū!\nTa’e’alo’aloa ai pē\nTe mau lave pē ki ai!\nKe mau mālōlō ki Langi\n‘I he ‘api ‘o e Tamai. *\nC.P.W.B."
}