{
  "hymn_number": 583,
  "title": "Himi 583",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.Kh.\n1.\nʻĒ kuo tō mai ʻa e taufa,\nPupula ‘a e tahi mo hou;\n‘O hopo ‘a e ngaahi peau na\nKi vaka, ‘o fakapūlou.\n“Kuo tau tuʻutāmaki;\n‘Eiki, ‘afē te Ke ‘ā?\n‘Ikai pē te Ke toka’i\nKuo tau tō ni ki mala?”\n“E talangofua ki he’eku fekau,\n‘Oua e ngū! ‘Oua e ngū!\nMatangi mo tahi mo ngaahi peau,\n‘A e Tēvolo mo ʻene kongakau,\nMāmani mo Langi kotoa kuo pau,\nTe nau ‘ilo ‘a e le’o ‘o honau Hau.\n‘E nonga kotoa ‘o kapau te u lau,\n“’Oua e ngū! ‘Oua e ngu!’”\n2.\nHangē ‘a e tahi ko ena\nPehē ‘a si’i Kongakau.\nHe ‘atamai kuo ‘āvea,\nTōmohopo he ngaahi peau.\nHeka ni fa’ahi ki loto -\nLangi, ‘afē te ke ‘ā? -\nSi’i laumālie kuo ngoto,\nKuo alangavakā.\n“’E talangofua, etc.”\n3.\nHangē ‘a e tahi ko ena\nPehē ‘a e mo’ui ko eni.\nHe ‘aho ni ‘oku tau heka;\nLaolao kotoa ‘o lelei.\nTō mai e fakaevaha,\nHoko ‘a e tu’utāmaki:\nNgāue kae ‘ikai malava,\n‘Ikai tokoni ‘a Langi.\n“ ‘E talangofua, etc”\n4.\nKāinga, fiemālie\nNeongo e ‘ikai ke ‘ā\n‘A Langi, ka ‘oku mea’i pē\n‘A e tō mai ‘a e faingata’a.\nʻĒ, ta tatali kitaua,\n‘Oku Ne ‘afio’i:\n‘Oua ke hoko ‘a e houa\nPea ‘e fakahaofi.\n“E talangofua ki he’eku fekau,\n‘Oua e ngū! ‘Oua e ngū!\nMatangi mo tahi mo ngaahi peau,\n‘A e Tēvolo mo ʻene kongakau,\nMāmani mo Langi kotoa kuo pau,\nTe nau ‘ilo ‘a e le’o ‘o honau Hau.\n‘E nonga kotoa ‘o kapau te u lau,\n“’Oua e ngū! ‘Oua e ngu!’” *"
}