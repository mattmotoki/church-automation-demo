{
  "hymn_number": 213,
  "title": "Himi 213",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.NG.\n1.\nSīsū ko e Tauhi lahi,\n‘O e fanga sipi,\n‘Oku mau ‘oho atu ni,\nKi he ‘Afiona.\n2.\n‘Eiki, ke ke tauhi lelei,\nHo’o fanga sipi;\nHe ko e ulofi kovi,\n‘Oku ha’u ‘o ofi.\n3.\nPea ‘oku fonu ia,\n‘I he matalili;\nMo e fakafasifasi,\nKe ne fakahē’i.\n4.\nPea te ne haehae,\nPea tāmate’i,\nPea ke puke ma’ana,\n‘A e ‘alu hē.\n5.\nKe ke to’o ‘a kimautolu,\nKi he ‘Afiona,\nPea ke mau malu ā\n‘Eiki ‘i ho nima.\n6.\n‘I he’emau ‘i he potu,\n‘O e Tauhi lahi,\nTe mau kata, manuki’i,\n‘Ene matalili.\n7.\n‘E ‘ikai te ne fa’a keina,\n‘A e fanga sipi,\n‘O kapau ‘e ‘ikai te ne\nTomu’a veteki.\n8.\n‘Oua na’a ke tuku ia,\nKe fakamāvae,\n‘A kimautolu, ‘oku mau\nLotu, loto taha.\n9.\nKa ke ngaohi kimautolu,\nKe mau angataha,\nPea ke mau loto taha,\n‘I he ‘Afiona.\n10.\nPea mate fakataha,\nKuo teunga’ia;\nKe mau taki taha ma’u,\n‘A e fu’u kalauni. *"
}