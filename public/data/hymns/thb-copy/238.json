{
  "hymn_number": 238,
  "title": "Himi 238",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.L.\n1.\nSihova ‘o e Sāpate,\nKe ke ‘Afio ‘ofa mai;\nKi he lea, ‘a ho kakai,\n‘I ho fale, he ‘aho ni.\n2.\nPea mo e ngaahi hiva,\nMo e lotu ‘oku mau fai;\nHangē ko ho finangalo,\nKe ke talia ‘ofa mai.\n3.\n‘Oku lahi ‘emau ‘ofa\nKi ho Sāpate ‘i lalo;\n‘Oku taau mo kimautolu,\nKe mau kumi ‘a e poto.\n4.\nKa ko e Sāpate lahi,\n‘Oku ‘i ‘olunga ia;\nPea mau tokanga ki ai,\nKo homau mālōlō’anga.\n5.\n’E ‘ikai toe mamahi,\n‘E ha toko taha ‘i ai,\n‘E ‘ikai huia mamahi,\nKa ‘e fiemālie pē.\n6.\n’Oku ‘ikai kei ha fili,\nPe ha tau, ke fakaongo;\nPe ha tokanga mamahi,\nKe maumau ‘a e mālōlō.\n7.\n’Oku ‘ikai ha po’uli,\nKa ‘oku ho’atā ma’u pē,\n‘I he funga ‘o e lelei,\n‘I he ‘ao ‘o e ‘Eiki. *"
}