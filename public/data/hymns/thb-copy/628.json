{
  "hymn_number": 628,
  "title": "Himi 628",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "11 & 10\n1.\nSīsū, he ‘Eiki ‘o ‘emau mo’ui\n‘Afio mai ka mau fai tukupā:\nTe mau taukave Ho’ tu’utu’uni,\nMau mateaki pē ki Ho huafa.\n‘Eiki Sihova, mohu kelesi,\n‘Omi ha ivi ke tokoni mai.\nTe mau ikuna ‘a e tau ‘a Heli,\nTā ‘uluafi he tau ‘o ka fai.\n2.\nLoa ‘emau nofo ‘o lata māmani,\nTuli ke ma’u hono ngaahi mālie:\nTau tu’ā fanga ho’ ‘ofa fungani,\nMole mo ia he lelei fulipē.\n‘Eiki Sihova, etc.\n3.\nMā homau loto he’emau manatu,\nTaimi ne mole he fai fakalusa:\nMei tu’utamaki kae taukave atu;\nMālo ne tuai he ha’u ‘a Nunu’a\n‘Eiki Sihova, etc.\n4.\nFaifai ‘o hoko ‘a e ‘Aho lahi na,\nFotu ‘a e ‘Eiki he’emau mo’ui!\nToki toloto he fu’u monu’ia,\nUlo ‘a e Maama he loto po’uli.\n‘Eiki Sihova, etc.\n5.\nSi’i Sīsū e, kuo lava Ho’ ‘ofa,\n‘Ofa ne fai ki he palakū fau.\nTe mau li’oa ma’a e ‘Afiona,\nNofo ‘o tali Ho’ ngaahi fekau.\n‘Eiki Sihova, mohu kelesi,\n‘Omi ha ivi ke tokoni mai.\nTe mau ikuna ‘a e tau ‘a Heli,\nTā ‘uluafi he tau ‘o ka fai. *\nC.P.W.B"
}