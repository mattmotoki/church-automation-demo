{
  "hymn_number": 57,
  "title": "Himi 57",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "6-8s\n1.\nSīsū ko e Takimu’a\nKi he kakai angatonu,\n‘I he’enau fai fononga\nKi he maama ‘i ‘olunga\n‘Eiki ke tau ō mo Koe\nKo homau fala’anga.\n2.\nKo e muli mo e ‘auhē\n‘Akimautolu ‘i heni,\n‘Oku ‘ikai ha mau potu\n‘I he maama ‘i lalo ni,\nKa mau ‘alu ‘o ‘osiki\n‘I he luo mamahi ni.\n3.\nPea ‘i he’emau ‘alu\n‘I he hala toka kovi\nKo homau laumālie ni\n‘E unga kiate Koe;\nKe ‘oua ke mau lava’i\nTotonu, ki ho fofonga.\n4.\n‘Oku ‘ikai hamau kolo\nNofo’anga ma’u ‘i heni,\nKa mau kumi ‘a e kolo\n‘Oku te’eki si’i hā mai.\nPea mau hangahanga fai\nKe mau fa’a lava ki ai.\n5.\nKo e fonua mo’oni\nPea ‘oku ‘i ‘olunga,\nKo e ‘api fai ma’u pē\n‘I he potu toka lelei;\n‘I he fu’u tafangafanga\n‘O e maama ulo ma’u pē.\n6.\nKo Selusalema fo’ou\nKo e kolo nofo’anga,\n‘O e kakai angatonu\nKo honau ‘api fai ma’u pē;\nPea na’e ngaohi ia\n‘E he ‘Otua mo’ui. *"
}