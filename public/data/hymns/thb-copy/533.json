{
  "hymn_number": 533,
  "title": "Himi 533",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.Kh.\n1.\nKo Taimi ‘oku ‘ikai mohe,\n‘Oku lakalaka atu;\nHe vaʻe hono sāliote\n‘Oku takamilo ma’u.\nTakamilo,\nTakamilo,\nTakamilo hono vaʻe;\nTakamilo\nKa tau ‘ilo\nKo e faka’au ki fale.\n‘Io takamilo ai pē,\nKa tau hangahanga fai pē,\n‘O tau faka’au ki fale.\n2.\nKo e hala ‘ena ‘oku puli,\n‘Oku ‘ikai hā ha me’a;\nKa ko Sīsū ‘oku faka’uli,\n‘E ‘ikai te tau lavea.\nTakamilo, etc.\n3.\nKa ne tau ‘ilo he mama’o\nHono kovi ‘o e hala,\nNe loa ‘etau vaivai ‘o kalo,\n‘O tau foki pe ki mala.\nTakamilo, etc.\n4.\nMonū ka hoko mai ha kovi,\nPe ha vā’i faingata’a,\nHa’u ai mo ia ha fu’u mālohi,\nHa tokoni ke tau lava.\nTakamilo, etc.\n5.\nKae’uma’ā he me’a tēpū na\n‘Oku tau fa’a lelu ai:\nPe faingata’a, pe faingofua,\nKo e faka’au ki ‘api.\nTakamilo, etc. *"
}