{
  "hymn_number": 633,
  "title": "Himi 633",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "8.7.8.7. loua\n1.\n‘I he kuonga ‘o Hēlota\nKo e Tu’i ‘o Siutea,\nNe ‘alo’i mai ‘a e tama,\nNe kikite ‘a ‘Aisea.\nKo e hako ‘a fefine,\n‘Ē na’e tala’ofa mai,\nTe Ne fua ‘a e kavenga\n‘O e angahala fai.\n2.\nNa’a Ne ngali ke ‘Afio\n‘I ha fale faka-Tu’i:\nHanga ki Selusalema\n‘A e kau Maki hono kumi.\nKa na’e ‘ikai finangalo\nKe ‘ilo’i pē ki ai,\nKa ‘i Pētelihema ‘ena;\nToka he ‘ai’angakai.\n3.\nNa’a Ne hoko ‘o Kakano,\nKa ko e ‘Alo ‘o e ‘Otua:\nNofo lāngilangi’ia,\nTalu pē mei mu’a ‘i mu’a.\nNa’a Ne hifo ki Mamani\nTupu ‘o Tangata Ia,\nPea na’e lau ko e angahala\nKae huhu’i ‘etau hia.\n4.\nFa’ē la ki Māmani,\nTamai pē ki Langi ē;\nKo e misiteli ena\nTa’emalava hano vete.\n‘Ofa e ka ko ha ‘ofa!\n‘Ōseni loloto fau!\nNgoto ai ‘a Angahala;\n‘Uma’ā Mate ne pau.\n5.\n‘Ē, tau kau ke fakamālō\n‘Ofa u’uu’u fau:\nVikiviki ta’engata\n‘Etau monū ē ne lau.\nFalenga mamahi la:\nFaingata’a, maheni ai;\nKo e ‘Otua pē ke tokoni.\n‘I ha kovi fa’aki mai.\n6.\n‘Ē tau tauhi ke matauhi,\n‘Aho ‘eni ka fungani,\nLaulauloto ai pē foki\nHe me’a’ofa ni mei Langi.\n‘Angakai mo Tamasi’i na,\n‘Uma’ā ‘a e Kolo si’i,\nKo e sipinga ‘o e mo’ui\nFaka’aki’akimui.*\nJ.E.M. Jnr."
}