{
  "hymn_number": 476,
  "title": "Himi 476",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.NG.\n1.\n‘A e kolo ‘o e Tu’i Lahi,\nSelusalema ē!\nKo ho mālohi mo masani\n‘E ngalo nai ‘afē?\n2.\nTakatakai hangē ha ‘ā,\nMo’unga mā’olunga;\nTu’u ‘i he maka ta’engata\nHo ngaahi fu’u tu’unga.\n3.\nMaka lalahi ‘o ho ‘ā,\nHo fale mā’olunga,\n‘O tongitongi pē kotoa,\nMo ‘ufi’ufi koula.\n4.\nVāngana ‘i he loto kolo\nSi’a fu’u vai melie,\nLeta uaine mo e lolo,\nHe me’akai fulipē.\n5.\nKo ha Selusalema au,\nPehē pe hoku tauhi.\nKāpui ‘e he ngaahi tau\n‘O e ‘Otua mo’ui.\n6.\nHoku tu’unga kuo ‘ai\nHe maka laukuonga;\nTa’anga kuo fai mei Langi\nKe faka’ofo’ofa.\n7.\nTafe Vaiola hoku loto,\nTō ‘eku mā mei Langi,\n‘Omi kelesi ko e lolo,\nUaine ku\no\nfungani.\n8.\nKa ko mata’ikoloa ē\nHe Hau ko ‘Atonai,\nHe tu’u ‘a hono temipale\n‘I hoku ‘atamai.\n9.\nHe Tu’i mā’olunga fau,\nKo hai ‘e fai mo ia?\n‘Ē, te Ne taukapo’i au,\nMo fakafiefia.\n10.\n’E kapa hoku ‘ā koā?\nPe fakahonge mai?\nKuo ‘a ‘Ātonai kotoa\n‘A e ngaahi matavai.*"
}