{
  "hymn_number": 236,
  "title": "Himi 236",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.L.\n1.\nKe ‘ā hoku laumālie,\nFakataha mo e la’ā,\nPea fai ho’o ngāue,\n‘O hokohoko ‘aho pē.\n2.\nLi’aki ‘a e tō’ohi,\n‘O tu’u hengihengi hake;\n‘O atu ho pongipongi,\nKo e fa’a fakafeta’i.\n3.\nMo ke ‘ahi’ahi foki,\nKe huhu’i ‘a e taimi,\n‘A ia ne ke li’aki,\nMo ke me’angāue ‘aki.\n4.\nPea ke fai he ‘aho ni,\nHangē ko ho ‘aho mui;\nMo ke fa’a ngāue ‘aki,\n‘A ho ngaahi taleniti.\n5.\nPea ke fa’a teu’i koe,\nKi he fu’u ‘aho lahi,\n‘A ia ‘e kātoa ai,\n‘A e kakai ‘o māmani.\n6.\nVakai ke angatonu pē,\n‘A ho ngaahi talanoa,\nPea tatau ho ‘atamai,\nPea mo e langi ma’a.\n7.\nHe ‘oku vakili, ‘e he\nFofonga ‘o e ‘Otua;\nHo’o ngaahi mahalo fufū,\nPea mo ho’o ngaahi lea.\n8.\nKe ‘ā hake hoku loto,\n‘O kau mo e kau ‘āngelo;\nPea hiva fiefia,\nKi he Tu’i ta’engata.\n9.\nKe tau tuku kolōlia,\nKi he ‘Otua totonu,\nKo e tupu’anga ia,\n‘O e lelei kotoa pē.\n10.\nKe fai ia, ‘e he kakai\nKotoa pē, ‘i lalo ni;\nMo e kakai kotoa pē,\n‘I hēvani , ‘i ‘olunga.\n11.\nFakafeta’i ki he Tamai,\nPea mo e ‘Alo foki;\nMo e Laumālie lelei,\nKe fai pe ‘o ta’etuku. *"
}