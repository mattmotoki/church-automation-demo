{
  "hymn_number": 507,
  "title": "Himi 507",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "10.11.11.7. & tau\n1.\nKa ‘i ai ha taha ‘oku fie ha’u,\nTe ne ‘ilo leva ko e Tamai au;\n‘Oku ava ai pe hoku matapā,\n‘E ‘ikai teke’i ha taha.\nHa’u ‘a fie ha’u, ha’u ‘a e fie ha’u;\nTala ki he tonga mo e tokelau,\nKo e pōpōaki ‘ofa ‘a e Tamai,\n“Fānau, ke mou foki mai.”\n2.\nKa ‘i ai ha taha ‘oku fie ha’u,\nKo e fakamolemole te ne ma’u;\nHe neongo ‘oku kilu ‘ene hia,\n‘E ‘ikai kapusi ia.\nHa’u, ‘a e fie ha’u, etc.\n3.\nKa ‘i ai ha taha ‘oku fie ha’u,\nTe ne ma’u ‘a e Laumālie Toputapu.\nKo e fauniteni ‘o e monū’ia,\nKo e vai mo’ui ia.\nHa’u, ‘a e fie ha’u, etc.\n4.\nKa ‘i ai ha taha ‘oku fie ha’u,\nOku ai ha potu ngāue te ne ma’u:\nKau ai mo e ‘Eiki he mamahi’ia,\nKau ai hono fiefia.\nHa’u, ‘a e fie ha’u, etc.\n5.\nKa ‘i ai ha taha ‘oku fie ha’u,\nKe ne ‘amanaki ‘e ‘i ai ha tau;\nKa ka lava ia kuo tō ma’ana\n‘A e mo’ui ta’engata.\nHa’u, ‘a e fie ha’u, ha’u ‘a e fie ha’u;\nTala ki he tonga mo e tokelau,\nKo e pōpōaki ‘ofa ‘a e Tamai,\n“Fanau ke mou foki mai.” *"
}