{
  "hymn_number": 470,
  "title": "Himi 470",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "8.8.8.8.8.8.\n1.\nSīsū, e Maka Laukuonga,\n‘Oku ou ‘unu’unu atu.\nNe taa’i Koe ‘o mafoa,\nMafahifahi pē ma’aku\n‘E, ke te toi atu mu’a,\nTelia he houhau ‘a e ‘Otua.\n2.\nNaʻe taa’i si’o vakavaka\n‘E Mōsese mo hono lao;\nNa’e puna mai ‘a e ta’ata’a,\n‘O tafe mo e vai ki lalo:\nMole ai mo’ua ‘o e hia,\nMo maʻa hono fakalielia.\n3.\nKa ne fai ‘aho mo e pō\n‘A ‘eku tangi lo’imata;\nKa ne ‘ikai ha mālōlō\n‘O ‘eku ngāue mo malanga;\n‘E ‘ikai si’i fe’unga ia\nKe ne totongi ‘eku hia.\n4.\nKo Koe pē te ke mafai,\nKo Koe toko taha pē.\n‘Oku ‘ikai te u ‘ahi’ahi\nKe fakatau ha me’a pehē;\nKau hinga mola pe ho ‘ao,\n‘O faaki ki ho tukifa’o.\n5.\n‘E, lolotonga ‘eku maʻu\nSi’aku mānava mo’ui;\nPea ‘o kau ka hiki atu,\n‘O tu’u he ‘Aho Fakamui;\nKo au te u toi ‘i he Maka\nNe taa’i ‘o mafoa ma’ata. *"
}