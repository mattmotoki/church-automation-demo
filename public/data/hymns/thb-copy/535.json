{
  "hymn_number": 535,
  "title": "Himi 535",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "10.10.10.10.4.\n1.\nKo e ‘ofa hulu si’o ‘ofa ē,\nMama’o ‘i he ‘atamai kotoa;\nKae feinga hoku loto ke tatae\nLaulahi, mā’olunga, mo e loloa\nHe ‘ofa na.\n2.\nKo e ‘ofa hulu si’o ‘ofa, ‘Eiki;\nKo hai ha taha te ne fa’a a’au?\nKau fie tala hano konga si’i\n‘Ofa ne kumi ki he hia ko au,\n‘O fakaofi.\n3.\nKo e ‘ofa hulu si’o ‘ofa na;\nKohai ‘e lava hono fakamālō?\nKau fie viki ki he angahala,\n‘Ofa tu’unga’a, afeitaulalo,\nLaku noa.\n4.\nNeongo ‘eku vale hono lau\nHe ‘ofa ko ē, hono ki’i liliu?\nKae kei fekau pē ke te ‘alu atu,\n‘O fakafonu ‘eku ngeʻesi ipu\nHe Matavai.\n5.\nKo e ngeʻesi ipu au - he hono ai\nHa me’a ‘aonga kuo u feia atu?\n‘Ete lelei kotoa pē ko e foaki,\n‘O tala ai pē ke te ha’u mo haʻu,\n‘O ‘utu ange.\n6.\n‘E Sīsū, fakafonu ‘ofa au,\n‘O taki ki he matavai mo’ui;\nKe u toutou ‘utu ai, ‘o nofo maʻu,\nPea u māta’i ai pe ‘i he tui\n‘A e ‘Afiona.\n7.\nPea ka ‘iloange te u sioa\n‘A Sīsū tonu, ‘o femātaaki;\nTe u toki ‘ilo kano ‘a e lōloa,\nLoloto, maaukupu, ivi lahi\nHe ‘ofa hulu. *"
}