{
  "hymn_number": 186,
  "title": "Himi 186",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.NG.\n1.\nKo ia ‘oku fehi’a,\n‘E hoku ‘Otua\n‘Oua na’a ku toe fai,\nKa te u tuku mu’a.\n2.\n‘Eiki fakatupu fo’ou,\n‘A ho’o me’a ko au,\nPea u toki fehi’a ai,\nKi he ta’ema’a.\n3.\nPea ke fakama’a au\n‘I he ‘ofa tapu,\nPea u si’aki ma’u ai pē,\n‘A e angahala.\n4.\nSīsū ko e lao ‘a’au\nFakamonū’ia;\nTuku ia kiate au,\nPea ko e lao.\n5.\n‘A e Laumālie lelei,\nPea ko e lao,\n‘O e mo’ui mo’oni,\n‘O e laumālie.\n6.\n‘Eiki, ke ke tohi ia,\n‘I hoku loto ni,\nTongi ke loloto ia,\n‘Oua na’a mole.\n7.\nKo e lao māvae pē,\nMei he angahala,\nKo e lao ‘o e ‘ofa,\n‘Oku mo’onia.\n8.\nKo e lao kiate au\n‘Eiki, ‘a ho anga\n‘Io, ‘a ho angatonu,\nTa’e hano ‘ila.\n9.\nPea ke toho ma’u ‘aki,\nHoku laumālie,\n‘A e ‘ofa angalelei,\nKi he ‘Afiona. *"
}