{
  "hymn_number": 515,
  "title": "Himi 515",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.L.\n(“’Omi ...’a e lanulangi.” - ‘Ekisoto 25)\n1.\nKuonga mu’a na’e ngāue ai\n‘A e finangalo he Tamai\nKe tuku ‘ene taka tu’a,\nKae nofo tonu he fonua.\n2.\nKo ia na’a Ne folofola\nKe ‘omi ‘enau me’a’ofa,\nKe ngaohi hono fale tapu\nKe fai ai ha ‘afio ma’u.\n3.\n“Omi ‘a e koula, siliva,\nHo’mou koloa mahuʻinga;\nKehe ‘a e lanulangi ē,\n‘A e anga fakalaumālie”.\n4.\nSi’i lanu he matangi ia\nTaupotu he me’a mahuʻinga,\nMānava’aki ‘a e fonua,\nMo ‘omeia ai ‘a e ‘uha.\n5.\nKo e Laumālie Māfimafi\nKo hono taipe ‘a e matangi,\nHe ‘oku ma’u mo’ui ai\n‘A e laumālie ‘o e kakai.\n6.\nSi’i lanu faka’ofo’ofa,\nHe lanu ‘o e tafitonga;\nHa ai ‘a e la’ā, ‘a e māhina,\nE’a hoku fakatonuhia.\n7.\n‘E ‘Eiki, ke ke ‘aofi’aki\n‘A e loto ni ‘a e lanulangi;\nHei’ilo ai ‘e manakoa,\n‘O lata ai ‘a e ‘Afiona. *"
}