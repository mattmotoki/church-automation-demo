{
  "hymn_number": 508,
  "title": "Himi 508",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.Kh.\n1.\nKa ‘alu hifo hoku ‘Eiki he tele’a,\nPotu ‘o e vaivai mo e ta’e ma’u ha me’a;\nTe te muimui, ‘o kātaki fiefia;\nKo e hala ia ki he kolōlia.\nMuimui! Te te muimui:\nFaingofua, faingata’a, te te ‘ahi’ahi.\nHala tau he mate pe mo’ui,\nKa ‘i ai ‘a Sīsū te te ‘alu ai.\n2.\nKa ‘alu hake hoku ‘Eiki he moʻunga,\nPotu ngaongao, ‘o ‘i ai pē ‘a e ‘Otua;\nTe te muimui, ‘o kātaki ke māvae\nTamai, fae, kainga kotoa pē.\nMuimui! etc.\n3.\nKa ‘alu hifo hoku ‘Eiki ki he vai,\nPotu he polo’i ki he papitaiso afi;\nTe te hifo foki, ‘o te muimui atu,\nKehe pē ke tu’u ‘a e Lupe ‘ia au.\nMuimui! etc.\n4.\nKa ‘alu atu hoku ‘Eiki he Toafa,\nKe mo’ua ‘i he ‘ahi’ahi faingata’a,\n‘E ‘ikai te u tuka ki he Toko Taha Kovi,\n‘Ete tu’u mo Sīsū ‘i he “lau ‘a e tohi”.\nMuimiu! etc.\n5.\nKa ‘alu tua’ā ‘a hoku ‘Eiki ia,\nFua he kolosi, ko e taha pani hia;\nTe te fua foki ‘a e kavenga kuo ‘omi,\n‘O ‘ikai te u kalo ‘i he ongokovi.\nMuimui! etc.\n6.\nKa ‘alu atu hoku ‘Eiki ki ha me’a,\nHake he mo’unga na, pe hifo ha tele’a;\nTe te muimui, ‘o ‘ikai te u fehu’ia,\nTe ne taki tonu ki he monū’ia;\nMuimui! Te te muimui\nFaingofua, faingata’a, te te ‘ahi’ahi.\nHala tau he mate pe mo’ui,\nKa ‘i ai ‘a Sīsū, te te ‘alu ai. *"
}