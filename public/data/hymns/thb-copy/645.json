{
  "hymn_number": 645,
  "title": "Himi 645",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.NG loua\n1.\n‘Oiau ‘a e ‘ofa ‘a e ‘Otua\nMei he kamata’anga,\nNeongo pe ‘a e maumau lao\n‘A ‘Ivi mo ‘Atama!\nKapusi pē, kae tala’ofa\n‘E hoko mai kuonga,\nKo e ivi ē ‘a Sētane\n‘E fakangatangata.\n2.\nNe hokohoko atu pē\n‘A e ngaahi senituli;\nKo e tala’ofa ‘a e ‘Otua\nNe hangē pē ka puli;\nKae tu’u pe ‘ani palōfita,\n‘O tuhu pē ki ai\nKo e tala ka fungani pē,\nKo e poupou ‘a e vaivai.\n3.\nFalengaua ai pē ia\nKikite ‘a e ni’ihi.\nNa’e lau “Fetu’u” mo “Sēpita”\nHuhu’i ‘Isileli;\nMo e “Holi ‘a e kakai kotoa”;\nMo e “Huli” Tāpuhā:\nMo e “Mafi” ē “o Sēkope,”\nMo e “Maka Laukuonga.”\n4.\nKae fakahoko ‘a ‘Aisea,\n‘O fu’u mahino ai:\nMahino mei he ū Huafa\n‘A e ngāue te Ne fai.\n‘Alo’i ‘e he taupo’ou\n‘A e “Helo” ni “ ‘Otua,”\nKae tala ‘e ha taha kehe\n‘A e kolo mo e fonua.\n5.\nKa e hokosia ‘a Taimi\nKotofa ‘a Sihova,\nNe hifo pē ‘a e ‘Āngelo\nKia Mele, ‘o ne tala,\nTe ne ‘alo’i ha tamasi’i,\nNe lau Hono Huafa;\nTū, ‘e tolonga Hono Hau\nTa’engata pea ta’engata.\n6.\nFakafeta’i ko e talalofa,\nKo SĪSŪ KALAISI Ia!\nKo e ‘Aho ne ‘alo’i ai\nKuo molumalu’ia.\nNe ‘osi ai ‘a e fu’u po’uli;\n‘O e loto tu’atamaki\nNe hopo ai ‘a e La’ā Mo’oni\n‘\nO e\nfaka’amanaki. *\nJ.E.M. Jnr."
}