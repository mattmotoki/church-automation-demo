{
  "hymn_number": 663,
  "title": "Himi 663",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "8 & 7\n1.\nTama, ‘e ngalo ‘afe nai\n‘Aho ne tō ‘a e ‘afā;\nAngi mei mu’a he matangi\nVaka ne ‘ikai tauala?\nKa ne fafana ‘a Langi\nMou vili atu ki mu’a;\nHe ko e kau matatali\nTe nau a’usi fonua.\nSila ki vai pea ‘uli ngaholo\nHe kuo tō mai ‘a e mui hakau.\n2.\n‘Oi! He fai fuoloa;\nTā ko e mate ne pau\nPuli kaveinga kotoa;\n‘Ikai taumu’a ‘e lau\nKa ne fafana ‘a Langi\n‘Oua ‘e fiungofua;\nHe ko e kau matatali\nTe nau a’usi fonua.\nSila ki vai, etc.\n3.\nKaungatāmaki ‘a e ngāue,\nKauvaka e ne tafia;\nTāliu, kae kei fonu ma’u pē;\nFohe ‘ikai tu’uhekina.\nKa ne fafana ‘a langi\nMou vili atu ki mu’a;\nHe ko e kau matatali\nTe nau a’usi fonua.\nSila ki vai, etc.\n4.\nKa kuo si’i ni matangi:\n‘Ikai ke heka peau:\nFu’u tafitonga ‘a langi:\nKite fonua ‘i mata’u.\nTa ne mo’oni ‘a Langi\nHono lelei ke ‘ūkuma.\nPau ki he kau matatali\nTe nau a’usi fonua.\nSila ki vai.pea ‘uli ngaholo\nHe kuo tō mai ’a e mui hakau.*"
}