{
  "hymn_number": 425,
  "title": "Himi 425",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.L.\n(Ko Matiu 8:16,17)\n1.\nSi’i kāinga ‘o Kāleli\nNau mata me’a toufeiva ē,\nHeʻenau omi ki he ‘Eiki\nHe efiafi Sāpate.\n2.\nKo si’enau fetuku mai\n‘A ‘enau kau mahaki’ia:\nNau omi mo e fu’u mamahi,\nNau ‘alu mo e fiefia.\n3.\nTu’u atu pē ‘a mamatea,\nTome’e si’i pipiki ē,\nTau’atāina ‘a e ‘āvea;\n‘O fu’u Hōsana fulipē.\n4.\n‘E Sīsū, ke ke manatua\nKo Pehē ai pē ho huafa.\nHo faiva he kuonga mu’a\nFai pē ki ‘eni to’utangata.\n5.\n‘Oku mau ‘unu’unu atu\nHe efiafi Sāpate ni;\nHa me’a ka kovi ange fau\n‘A e milimilina ko eni.\n6.\nSi’i laumālie kui ē,\nHe heke, mo e ongonoa;\nHe loto ‘oku mofi pē,\nPala he ‘atamai kotoa.\n7.\n‘E Sīsū, fai mai ha’o lea,\nKae hū kitu’a ‘a e kovi ni:\nNgaūe ‘a e loto mamatea,\n‘Alu he laumālie pipiki.\n8.\n‘Oku kei māfimafi pē\n‘A e ivi ‘o ho’ folofola:\n‘Ofa he’emau tangi ē,\nKa mau mo’ui mai kotoa. *"
}