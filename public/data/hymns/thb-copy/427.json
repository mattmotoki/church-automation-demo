{
  "hymn_number": 427,
  "title": "Himi 427",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "7.6.7.5. loua\n1.\nNgāue, tangata, ngāue,\nHe ‘oku ha’u ‘a e pō:\n‘Oua ‘e fakahāuē,\n‘Oua mālōlō.\nO’i pē, tama, o’i;\nHanga ‘o ngāue leva;\n‘Ā pē kei pongipongi,\n‘Oua mo’umohea.\n2.\nNgoue ho ‘api, mu’a,\n‘Ai ke ma’ala’ala:\nTō pe ‘akau ‘e fua,\nTā he talatala.\nHe ko e fai tō ta’u ē\nKi he ‘amui atu;\n‘Ikai ha toe ngāue\n‘Oka tā ‘a e tapu.\n3.\nFai pē, tangata, fai pē\n‘Ofa ho kaunga’api:\nSi’ono laumālie\nHono ‘atamai.\n‘Oua faifaimālie\nHe fe’aonga’aki,\nHe ko e taimi si’i pē\nPea ngata ai.\n4.\nFai pē, tangata, fai pē,\n‘Oua e fiungofua;\nNgāue he ngoue vaine,\nNgoue he ‘Otua.\nKataki he pupuha,\nFua he faingata’a;\nHe ‘oku toe houa\nPea tō ‘a e la’ā.\n5.\nSio, tangata, sio\nKi he ‘amui atu,\n‘A e me’a te ke ‘ilo,\n‘Oka tā ‘a e tapu.\nSio he fu’u totongi,\nSio he mālōlō.\nO’i, tangata, o’i\n‘Oku haʻu ‘a e pō.*"
}