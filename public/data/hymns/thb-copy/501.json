{
  "hymn_number": 501,
  "title": "Himi 501",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "8.8.6.loua\n1.\n‘E hoku kaungāmamahia\nKau pilikimi ongosia\n‘I he fononga ni,\nMou fakangalongalo si’i\n‘A e kovi he mo’ui ni,\n‘O hanga ki he langi.\n2.\nKo e toafa tangi ē,\nMasiva ‘i he fiemālie,\nPea fonu ilifia;\nMou fakasio atu mu’a,\nHe ‘oku kite ‘a e mo’unga;\nKo e mālōlō ia.\n3.\nKo e mo’unga he ‘Otua\nNa’e tanu hake talu mu’a\nHe Tu’i Māfimafi,\nKe tu’u ai ‘ene kolo hau,\n‘O hū ki ai ‘ene kau tau,\n‘O nofo malu ai.\n4.\nMo’oni ‘oku faingata’a,\nTahakehake pē ‘a e hala,\nHangatāmaki fau:\nKa mou tokoni ‘aki mu’a\n‘A e tui ki homou ‘Otua,\nKo homou kapakau.\n5.\nKaungāmamahi mo e Hau,\nKa ‘osi leva ‘etau tau,\nTe tau fu’u fiefia:\nTe tau ‘i hono tafa’aki,\n‘I he taloni ‘o e langi,\n‘O kaungāhau mo Ia.\n6.\nKo e tui te tau lava ai,\n‘A e tui mo e fa’a kātaki\nKo e mahafu ia:\nKau fua kolosi pē ke a’u\n‘Enau kalauni kuo pau,\n‘Oiau ‘a e fiefia! *"
}