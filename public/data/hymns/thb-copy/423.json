{
  "hymn_number": 423,
  "title": "Himi 423",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "7.6.7.6. loua\n1.\nFanongo ki he tangi\n‘A si’i ‘Initia,\nMo Siaina tokolahi,\nKae fonu malaʻia.\nFanongo ē, fanongo,\nHe kole ‘oku fai\nKi Tonga monū’ia,\n“Kāinga, ‘ofa mai!”\n2.\nKo ‘Afilika ‘ena,\nMo hono fu’u kakai;\nTutu ‘a e ngaahi kolo\nMo taki pōpula’i.\nFanongo ē, fanongo,\nHe kole ‘oku fai\nKi Tonga monū’ia,\n“Kāinga, ‘ofa mai!”\n3.\nKo ‘Otu Solomone\nMasiva he lelei:\nKo Siava mo Neu Kini,\nMongoli mo Malei.\nFanongo ē, fanongo,\nHe kole ‘oku fai\nKi Tonga monū’ia,\n“Kāinga, ‘ofa mai!”\n4.\nTangi he kau fefine,\nHe fakamālohia;\nTangi ‘a si’i tamaiki,\nHe nofo ilifia:\nKo e kakai mo’ua\nHe lotu fakapō:\nHe feilaulau tangata,\nHe fale tevolo.\n5.\nPea te tau tofanga\n‘I ha lelei pehē,\nKae tuku ta’etokanga\nHe kāinga ‘oku hē?\n‘Oku tau ma’u ha maama:\n‘Oku tau ma’u ‘Otua;\nKae mate kinautolu\nHe mate ‘angaua.\n6.\nOku nau fāfā atu\nHe hala ta’e’iloa,\nTa’e hanau tūhulu,\nPoʻuli pē kotoa.\n‘Oku nau ngalo hifo,\n‘Oku nau ‘efihia,\n‘I he pupu’a mate,\nHe hakau malaʻia.\n7.\nTe tau fehulunaki?\nTe tau nonofo noa?\nMo fakaongotuli\nHeʻenau fākafoa?\n‘Oku tau kaungā toto,\n‘Oku tau kaungā hia,\nMo kaungā ‘amanaki.\nMo kaungā malaʻia.\n8.\nTau ‘oho ‘o hamusi,\nTau lī ha maea ē:\nFoaki ‘etau pa’anga,\nMo toutou lotu pē.\nNa’a hoko mai he ‘aho,\nHe ‘aho he ‘Otua,\n‘O ‘eke ‘e he ‘Eiki,\n“Koma’ā ho tokoua?” *"
}