{
  "hymn_number": 385,
  "title": "Himi 385",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.NG. loua\nKo e Tohi Fakaha 7:9-15\n1.\nKo hai he fu’u kakai ko ia hange ha matatau\nHe afe laui afe ia, he tokolahi fau?\n‘Oku nau nofo ofi he taloni he ‘Otua,\n‘I he fa’ahinga fulipē ‘oku nau mu’omu’a.\n2.\n‘Oku nau kofu hina ē mo to’o ha va’akau,\n‘O hangē ko ha ‘eiki kuo foki mei he tau?\n‘Oku nau tātākalo pē ‘a e fu’u ‘akau ko ia;\nKae fonu pē ‘a e langi ‘i he’enau fiefia?\n3.\nKo hai ‘a e fu’u kakai ko ia, pea nau ha’u mei fē?\nHe kāinga na’e mo’ua ‘i he fu’u mamahi pē.\nKae ‘ikai te nau tuka, ka nau vili pe ke a’u;\nKo ‘eni kuo lava, he kalauni kuo ma’u.\n4.\nHe pani ‘uli fōfō, he ta’etaau ange fau,\nHe ‘amanaki heli, he fa’ahinga kuo pau,\nNau ‘ilo ki he Lami ē mo hono ta’ata’a,\nNau fō pe honau kofu ‘i he toto fakama’a.\n5.\nKo hono ō pe ia ‘oku nau ‘i langi ē,\n‘O to’o ha va’a paame ko e kau ikuna pē,\n‘O tauhi ki he ‘Eiki ‘i he ‘aho mo e pō.\n‘O ofi he taloni ‘i he kāinga ‘āngelo.\n6.\nNa’e\nngāue\nki he ‘Eiki ‘a e kau ‘āngelo ko ia,\nKae ‘ikai hanau kaunga ‘i he’ene ongosia.\nMo’oni pē ‘a e tohi, tau kātaki fiefia,\nKa kau ‘i he mamahi, te tau pule pē mo ia.*"
}