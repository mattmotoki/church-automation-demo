{
  "hymn_number": 554,
  "title": "Himi 554",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "11.10.11.10. & tau\n1.\nPētelihema, si’o tuku’uta,\nNe’ine’i meheka ai fonua kotoa:\nFe’auhi ai kau hiva ‘a e ‘Otua;\nMaama ne nofo, ‘o nau fanongoa.\nPētelihema, kolo ‘ofa’i!\nHe hā ki ai ‘a e hösite ‘o langi,\nHe ongo ai ‘a e hiva ‘a hēvani.\n2.\nHe ko e hā ‘a e hulu ‘a e kolo na?\nMo ha kau tauhi sipi kuo fai?\nKe nau a’usi ‘ena fu’u koloa,\nKae hala hono toe ‘o mamani.\nPētelihema, etc.\n3.\nFonua tapu ia ‘o e langi\nTalu e nofo ai ‘a Tēvita;\nFai ‘ene tauhi sipi ne fungani,\nTa ha’ape ai, mo fa’u ‘a e ngaahi hiva.\nPētelihema, etc.\n4.\nTū ‘e ‘alo’i he fonua ni\nTama Tauhala ha kakai ‘e ua;\nTamai ki langi, fa’e ki mamani,\nKi he fa’ahinga ‘eni tuku’uta.\nPētelihema, etc.\n5.\nTā ne’ine’i lofa hifo he kau langi,\nHe fie mamata honau Hau fo’ou.\n“Te ne ‘afio he ta’efotuaki,\nPe te tau sio atu ta’epūlou?”\nPētelihema, etc.\n6.\nTalu ai ‘enau lata pē ki Maama,\nKo ‘etau kaungā hau he ‘Alo na;\nPea nau ō ō ai pē mo e tangata,\nKae Pētelihema ‘a e fonua kotoa.\nPētelihema, kolo ‘ofa’i!\nHe hā ki ai ‘a e hōsitē ‘o langi,\nHe ongo ai ‘a e hiva ‘a hēvani. *"
}