{
  "hymn_number": 572,
  "title": "Himi 572",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.Kh.\n(“He kuo ‘alo’i mai ha Tama.” - ‘Aisea 9:6)\n1.\nHiva pē ‘i langi, ‘a e kau ‘āngelo\nPā mavava mo māmani ē;\nFakahikihiki monū ē ne tō\nKi he ‘univeesi fulipē.\nKuo ‘alo’i mai ha Tama ‘Eiki,\nTuku mai ha Foha Mo’onia;\nKo e tupu tonu ‘ia ‘Elohimi,\nKo hotau ‘Imānuela la.\n2.\nTala ‘e ‘Aisea hono ‘ū huafa,\nMo e ngāue lahi te Ne fai:\nHili hono uma ē ‘a e pule’anga,\nFono ki māmani mo e langi.\nKuo ‘alo’i mai, etc.\n3.\nSi’ono huafa ‘oku lau mei mu’a,\nTū ko FAKAOFO-HE-FALE’I:\n‘Ene lea he kapineti he ‘Otua,\nKe ō ‘a e Totonu mo e Meesi.\nKuo ‘alo’i mai, etc\n4.\nTu’u pē ‘i he tohi ‘ene ngaahi tau,\n‘Ene kafo lahi kae ikuna,\n‘Ene fotu ai pē ‘i he kongakau,\nKo e HELO Ia ‘o ha’a ‘Otua.\nKuo ‘alo’i mai, etc.\n5.\nNofo ai pē ia talu mei tuai\nHo’ tautolu Tupu’i-’Otua:\nTalu TA’ENGATA ko ‘etau TAMAI,\nTeu’i ma’a tautolu ‘a e fonua.\nKuo ‘alo’i mai, etc.\n6.\n‘Ene ngāue lahi ko e faka’osi\nFetu’usi mo e tāufehi’a.\nTe Ne ‘atu holo ‘etau ngaahi kovi:\nKo e ‘EIKI-HE-MELINO Ia.\nKuo ‘alo’i mai ha Tama ‘Eiki,\nTuku mai ha Foha Mo’onia:\nKo e tupu tonu ‘ia ‘Elohimi,\nKo hotau ‘Imānuela la. *"
}