{
  "hymn_number": 472,
  "title": "Himi 472",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "M.L.\n(Ko Maika 6:6,7,8.)\n1.\nSihova ko e Fakamaau,\nAfeitaulalo ‘eku lea;\nTe u ‘unu’unu fēfē atu,\n‘O punou’aki pē ‘a e hā?\n2.\n‘E ‘ave ‘eku hia ni\nHa pa’anga pe ha fu’u koloa?\nHa feilaulau ‘e afe nai?\n‘A e ‘atu ‘ete me’a kotoa?\n3.\n‘Ikai; neongo ‘e laui afe\nHa pulu mo ha fanga sipi,\nPe hangē ko e fu’u vaitafe\nLolo kakala ‘e malingi:\n4.\n‘Io, neongo ‘e te’ia\n‘A hoku ‘Aisake ki ai,\nKei tu’u pe ‘eku halaia,\nKei ‘uli hoku ‘atamai.\n5.\nHe ‘oku tangi ‘a e ‘Otua\nKe u tauhi ʻene ngaahi lao,\nKe u ‘ofa he kakai mo’ua,\nMo nofo vaivai hono ‘ao.\n6.\nPea lava fēfē hono fai\nHe loto ta’e liliu ni ia?\nHe te ne fa’a fakavaivai,\nPe tuku ‘ene taaufehi’a?\n7.\nPea neongo ‘e mafai,\nKei toe ‘eku hia muʻa.\nPea totongi ia ‘e hai,\n‘O tamate’i hoku mo’ua?\n8.\nKuo ‘ikai ha’aku toe lea,\nMoʻoni ‘eku halaia,\nTotonu pē hoku tautea;\nKa ko Kalaisi ne pekia.\n9.\nKo ia pē ‘eku fakamatala,\n‘A e holo kuo u ha’u mo au:\nPea u ongo’i kuo lava,\n‘O u hao ‘i he fakamaau.*"
}