{
  "hymn_number": 642,
  "title": "Himi 642",
  "hymnal": "thb",
  "author": "",
  "composer": "",
  "tune_name": "",
  "text_copyright": "",
  "tune_copyright": "",
  "lyrics": "8.7.8.7.loua\n1.\nHiva ē Kainga Lotu\nPā mavava, fiefia!\nKuo me’a mei he Langi\nSi’i Foha Mo’onia.\nKo e ‘aho ‘o e ‘Alo\nKuo toe hoko mai;\nMālō mo e ‘Eiki ‘ofa\n‘Etau lave pē ai.\n2.\nKa na’e ‘ikai faka’eiki\n‘Ene me’a ki māmani.\nLangilangi ne si’aki,\nTuku ia ki hēvani\nNe Ne toka mo e manu,\n‘I he loki ‘o e fale na.\n‘Oi he afeitaulalo\n‘A e ‘Alo pele na!\n3.\n‘Amusia ‘a e tauhi sipi\nHe mamata me’a masani,\nMo fanongo ki he hiva\nHe kau ‘āngelo ‘i Langi!\nLau Kolōlia he ‘Otua,\nLau melino he kakai;\nTā ne’ine’i he fakamālō,\n‘Uma’ā he fakafeta’i.\n4.\nNa’a mo kitaua foki\n‘Oku kau he monū’ia.\nKuo pā mai ki Tonga ni\nHiva fakafiefia.\nSi’i fonua ‘i ‘Oseni\nNe ‘ikai ke ngalo ai;\nNe ne ma’u hono ‘inasi\n‘I he ‘ofa he Tamai.\n5.\nTamasi’i ‘o Nāsaleti\nKe Ke hanga kia au;\nKo e koto angahala,\nFakalielia fau.\nKa ko hoku loto ‘eni:\nKe Ke hu ‘o toka ai.\nPea hoko ‘a Hēvani\nSi’oku ‘ai’angakai.\n6.\nKe Ke hanga foki, ‘Eiki,\nKi he ngaahi fu’u kakai\n‘Oku nofo he po’uli\n‘Ikai ma’u Kilisimasi.\nKae’uma’ā ho’ kau Sevāniti\nHe nau ō mo\ne\nFolofola;\nToki maama si’i Kakai na,\n‘Ilo ki he ‘Eiki ‘ofa. *\nC.P.W.B."
}