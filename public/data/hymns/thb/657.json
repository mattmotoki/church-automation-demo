{
  "hymn_number": 657,
  "title": "Himi 657",
  "hymnal": "thb",
  "lyrics": [
    {
      "page_name": "Verse 1",
      "text": "Sihova Sāpaoti ē, Hau ‘o e\nngaahi hau,\nKo Ho taloni ‘oku tu’u he\ntaukakapa fau;\n‘Oku mau kau mo e ‘āngelo he hiva\nta’etūkua,\nMo fakamālo atu ki he tupu’i\n‘Otua."
    },
    {
      "page_name": "Verse 2",
      "text": "Mei ‘Isipite na’a Ke ‘omi Ho\nkakai ‘i mu’a;\nTataki ‘i Toafa ē, mo ‘ange\nha fonua;\nKo Tonga foki kuo ma’u ‘inasi\nmo tofi’a,\nHe hala ‘emau fakafeta’i mo\nfakafiefia?"
    },
    {
      "page_name": "Verse 3",
      "text": "Neongo ko e ki’i kakai he\ntapa ‘o māmani,\nMama’o mei he ū fonua mālohi\nmo masani,\nKo hai ‘e lau homau koloa kuo\nKe laku mai;\nMe’a ‘a sino laumālie mo e\n‘atamai."
    },
    {
      "page_name": "Verse 4",
      "text": "Malo he ‘omi ha fonua fe’unga\nmo e kakai,\nMa’ungofua he me’a kotoa ke\ninu pē mo kai,\nKo e kelekele mahu ē pea ka\nhala ia\n‘E lau ‘e hai homau koloa\n‘e ma’u mei tahi na."
    },
    {
      "page_name": "Verse 5",
      "text": "Mālo pe tokonaki ma’a homau\n‘atamai:\nKo e poto kehekehe ‘oku mau\n‘atā ki ai;\nPea ‘ikai ia ko ia pē, ka ko e\nme’a tēpū\n‘A e me’akai ‘a Laumālie kuo\nKe ‘osi teu."
    },
    {
      "page_name": "Verse 6",
      "text": "Sihova Sāpaoti ē, ‘a e Tupu’i\n‘Otua,\nMalo Ho’ ofa kuo fai talu mei\nmu’a ‘i mu’a.\nTau kau mo koe he kaha’u, pea\n‘e hulu noa\n‘A e monū’ia mo e lelei ‘a Tonga\nmanakoa."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}