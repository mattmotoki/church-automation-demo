{
  "hymn_number": 423,
  "title": "Himi 423",
  "hymnal": "thb",
  "lyrics": [
    {
      "page_name": "Verse 1",
      "text": "Fanongo ki he tangi\n‘A si’i ‘Initia,\nMo Siaina tokolahi,\nKae fonu malaʻia.\nFanongo ē, fanongo,\nHe kole ‘oku fai\nKi Tonga monū’ia,\n“Kāinga, ‘ofa mai!”"
    },
    {
      "page_name": "Verse 2",
      "text": "Ko ‘Afilika ‘ena,\nMo hono fu’u kakai;\nTutu ‘a e ngaahi kolo\nMo taki pōpula’i.\nFanongo ē, fanongo,\nHe kole ‘oku fai\nKi Tonga monū’ia,\n“Kāinga, ‘ofa mai!”"
    },
    {
      "page_name": "Verse 3",
      "text": "Ko ‘Otu Solomone\nMasiva he lelei:\nKo Siava mo Neu Kini,\nMongoli mo Malei.\nFanongo ē, fanongo,\nHe kole ‘oku fai\nKi Tonga monū’ia,\n“Kāinga, ‘ofa mai!”"
    },
    {
      "page_name": "Verse 4",
      "text": "Tangi he kau fefine,\nHe fakamālohia;\nTangi ‘a si’i tamaiki,\nHe nofo ilifia:\nKo e kakai mo’ua\nHe lotu fakapō:\nHe feilaulau tangata,\nHe fale tevolo."
    },
    {
      "page_name": "Verse 5",
      "text": "Pea te tau tofanga\n‘I ha lelei pehē,\nKae tuku ta’etokanga\nHe kāinga ‘oku hē?\n‘Oku tau ma’u ha maama:\n‘Oku tau ma’u ‘Otua;\nKae mate kinautolu\nHe mate ‘angaua."
    },
    {
      "page_name": "Verse 6",
      "text": "Oku nau fāfā atu\nHe hala ta’e’iloa,\nTa’e hanau tūhulu,\nPoʻuli pē kotoa.\n‘Oku nau ngalo hifo,\n‘Oku nau ‘efihia,\n‘I he pupu’a mate,\nHe hakau malaʻia."
    },
    {
      "page_name": "Verse 7",
      "text": "Te tau fehulunaki?\nTe tau nonofo noa?\nMo fakaongotuli\nHeʻenau fākafoa?\n‘Oku tau kaungā toto,\n‘Oku tau kaungā hia,\nMo kaungā ‘amanaki.\nMo kaungā malaʻia."
    },
    {
      "page_name": "Verse 8",
      "text": "Tau ‘oho ‘o hamusi,\nTau lī ha maea ē:\nFoaki ‘etau pa’anga,\nMo toutou lotu pē.\nNa’a hoko mai he ‘aho,\nHe ‘aho he ‘Otua,\n‘O ‘eke ‘e he ‘Eiki,\n“Koma’ā ho tokoua?”"
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}