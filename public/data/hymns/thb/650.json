{
  "hymn_number": 650,
  "title": "Himi 650",
  "hymnal": "thb",
  "lyrics": [
    {
      "page_name": "M.NG. loua",
      "text": "(“Haleluia! He ‘oku Hau\n‘a e ‘Eiki, ko e ‘Otua Aoniu.”\n- Fakahā 19:6)"
    },
    {
      "page_name": "Verse 1",
      "text": "‘E ‘Eiki Māfimafi ē ko e Tupu’i ‘Otua,\nKo Poto mo e Aoniu talu mei mu’a ‘i mu’a;\nKo Elohimi ai pē Koe, ko Sātai ko e Fe’unga\nPea hangē pē he taimi mu’a, pehē ‘emau kuonga."
    },
    {
      "page_name": "Verse 2",
      "text": "Ko e ‘Eiki ‘o e ngaahi ‘Eiki, ‘o laulōtaha ai;\nKo hai he ngaahi tu’i heni mo Koe ‘e ala fai;\nVaitafe Koe ‘o e Lelei ‘o e ngaahi me’a kotoa,\nMāmani ē Ho topuva’e mo hono fu’u koloa."
    },
    {
      "page_name": "Verse 3",
      "text": "‘Oku mau kau ke fakamālō Ho’ ‘ofa e kuo hā\nHo’ fakahaofi ‘a Māmani he Tau ni kāfakafa\nNe tu’u kaukaua ‘a Mālohi ke ha’i ‘a Totonu;\nKae fakafeta’i Ho ofi mai ‘o fakatau ki monū."
    },
    {
      "page_name": "Verse 4",
      "text": "Hangē Ho’ fai kuonga mu’a he Tahi Kulokula,\nNuiki ē ‘a e fili lahi ‘o fakatō ki mala,\nPehe-pehē pē si’o fai ‘o lailai ai ‘a e kovi\nNe hangē ka melemo ai ‘a e ‘Isileli mo’oni."
    },
    {
      "page_name": "Verse 5",
      "text": "‘Oiau! ‘A e fuloa ē ‘a e kai mamahi fu’u\n‘A si’i kakai kotoa pē ‘o ‘ikai si’i ha ū;\nTangi mamahi ‘i he tō si’i kaimelie kaukaua\n‘A e uitou mo e fānau ē mo e ngaahi taka\nu\na."
    },
    {
      "page_name": "Verse 6",
      "text": "Manatu ai, ‘Eiki Lelei, ‘Otua ē ko ‘Ofa;\n‘E, fakalelu ‘a e mamahi ‘o faka nongononga;\nPea ‘ō‘ōfaki, Laumālie, ‘a e kovi kei tuku na,\nKae vave ki he angamaau ‘a e anganoa fele na."
    },
    {
      "page_name": "Verse 7",
      "text": "Ke hoko ‘eni he kuonga na’e ‘a’ahi ki Māmani\n‘A e ‘Alo ‘a e ‘Otua ē melino pē ke ‘omi.\nKae nofo faka-fāmili, ‘o fu’u fe’ofa’aki,\n‘A e ngaahi fu’u kakai kotoa, ‘o nau Fe’aonga’aki."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}