{
  "hymn_number": 545,
  "title": "Himi 545",
  "hymnal": "thb",
  "lyrics": [
    {
      "page_name": "Verse 1",
      "text": "Kalisitiani, ‘oua,\n‘Oua, ‘e lotosi’i,\nNeongo ho’ mo’ua\nHe fu’u mamahi ni.\nTauhi ho’ lotolahi,\nTuku ho’ ilifia:\nKei Sātai pe ‘a Sātai;\nTeʻeki liua Ia."
    },
    {
      "page_name": "Verse 2",
      "text": "Tangata fakamaama\n‘Oku ne ‘ilo pē\n‘Inasi he tangata\nKe tangi pē mo to’e.\nPea ‘oku ne ‘ūkuma,\nMo fakama’uma’u;\n‘O tali ki he houa\n‘E hoko ai ‘a e malu."
    },
    {
      "page_name": "Verse 3",
      "text": "Kae huanoa kitaua\n‘Oku ta ma’u ‘i langi\nSi’ata Pāletu’a\nKe ta falala ai.\nTa’etaau ke ta hanu,\nPe fakatu’a kovi;\n‘E ‘ikai tō ha manu\nTa’e te Ne ‘afio’i."
    },
    {
      "page_name": "Verse 4",
      "text": "‘Oku Ne fakateunga\n‘A e lile ‘o e vao;\nMe’akai he manupuna\n‘Oku ‘ikai ke ngalo;\n‘Inasi ‘ene tufa\n‘A e lango mo e he’e,\nKae huanoa kitaua\nSi’ene fanga pele."
    },
    {
      "page_name": "Verse 5",
      "text": "Neongo pē ‘e maumau\nHe ta’u he ngoue’anga,\nMate ‘a e fanga manu,\nMole falala’anga;\nKo au te u loto lahi,\nKo au te u fiefia:\nKei Sātai pē ‘a Sātai;\nTe’eki liua Ia."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}