{
  "hymn_number": 574,
  "title": "Himi 574",
  "hymnal": "thb",
  "lyrics": [
    {
      "page_name": "Verse 1",
      "text": "Ko e hā nai ‘a e kakai\nKofu hinehina na\nHe ‘alofi ‘o e langi\nOfi he ‘afio’anga?\nSi’i tākanga ‘ena ia,\nMateaki ‘o e ‘Eiki,\nHono kaungāmamahia\nHe fekuki mo e fili."
    },
    {
      "page_name": "Verse 2",
      "text": "Si’i kakai naʻe ‘efihia,\nFou he hala faingata’a,\n‘Enau fu’u femili na\nMo e ngaahi tau fita’a;\nMatatolu ‘enau tuʻu\nHeli, kita, mo māmani;\nLahi fau ‘a honau ngū,\n‘Ikai ava ‘enau fai."
    },
    {
      "page_name": "Verse 3",
      "text": "Naʻa nau tau ‘a e tau lelei,\nHanganaki muimui\nOfi honau kapiteni;\nKo e vaivai pē kae tuli.\nHono ō pe ‘enau a’u\nHe taloni ‘o e Lami;\nKau pē ‘ene ngaahi tau,\nKau ‘i hono lāngilangi."
    },
    {
      "page_name": "Verse 4",
      "text": "Ko e kau ikuna ē,\n‘Osi honau fatongia,\nTā ‘a e fili fua pē,\nLava ‘enau ngaahi hia.\nNa’a nau fō pe honau kofu\n‘I he toto ‘o e Lami,\nMa’a ange he sinou,\nTaau mo e nofo langi."
    },
    {
      "page_name": "Verse 5",
      "text": "‘Oi ‘enau monū’ia!\nKo e kovi kuo hili.\nToe pē ‘a e fiefia\nHe fe’ao mo e ‘Eiki.\nFai ‘e la honau fafanga,\nTufa ‘enau fu’u koloa,\nHolo honau lo’imata,\nFakainu ki Vaiola."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}