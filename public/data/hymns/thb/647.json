{
  "hymn_number": 647,
  "title": "Himi 647",
  "hymnal": "thb",
  "lyrics": [
    {
      "page_name": "Verse 1",
      "text": "Te’eki ai ke tu’u na\n‘A e tahi mo e fonua\n‘A e ngaahi fu’u mo’unga,\nVaitafe mo lauua,\nKuo kei ‘i ai ‘a ‘OFA,\nTalu mei Mu’a ‘i Mu’a,\nKae hā panefunefu\nHe Tupu’i - ‘Otua."
    },
    {
      "page_name": "Verse 2",
      "text": "Ko ‘ELA Māfimafi\n‘I he Kamata’anga;\nKo e ngāue tumu’aki\n‘A e ngaohi la Tangata;\nKa tau ka hanga holo,\nKo e me’a pe ē kuo hā\nNe ‘oua kuo teuteua\nPea fokotu’u mai ā."
    },
    {
      "page_name": "Verse 3",
      "text": "Ka teuteu ngoue’anga,\nMohuku mo e musie,\nHa’u ā ‘a e fanga manu\nKae kaikai fiemālie;\nNe teu ‘a e Hauhau Tapu,\nMo e me’akai ai fungani\nKae nofo ‘api mahu\n‘A hotau ‘Uluaki."
    },
    {
      "page_name": "Verse 4",
      "text": "Ko hai ‘e fie fanongo\nHe kovi ē ne tō\nKi si’otau fa’ahinga,\nKo e toki fakapō!\nMaumau ‘a e fiemālie,\nMo e monū ne tafea,\nPea kau mo kitautolu\nHe hia mo tautea."
    },
    {
      "page_name": "Verse 5",
      "text": "Kae hā pē ‘i he ‘ita\n‘A e ‘ofa ‘a e ‘Otua\n“Kuonga noa ange\n‘E mate ‘a e nunu’a”\nNe ‘osi ‘\na\n‘amanaki,\nNe hangē ka ‘ikai;\nKae papā ē ‘a e langi\n‘O toki kite mai."
    },
    {
      "page_name": "Verse 6",
      "text": "Ko e Hako ‘a Fefine,\nKo Sīsū Kalaisi ia;\nMe’a’ofa ē mei Langi\nKo e ‘Alo Pele Ia.\n‘Oiau ‘a e ‘ofa lahi!\n‘Ofa ne fai mei Mu’a\nTau haleluia\n‘A e Tamasi’i - ‘Otua."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}