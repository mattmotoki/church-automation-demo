{
  "hymn_number": 493,
  "title": "Himi 493",
  "hymnal": "thb",
  "lyrics": [
    {
      "page_name": "Verse 1",
      "text": "‘Oku ‘i ai ha keli’anga\nSiliva, koula, ‘emalata,\nNgaahi me’a mahu’inga;\nKa ko e fe nai ‘a e fonua\n‘E ma’u ‘a e koula tu’ukimu’a,\n‘A e poto mo’onia?"
    },
    {
      "page_name": "Verse 2",
      "text": "Ko hai ‘e lau ni ‘a e fita’a,\n‘A e ngāue lahi ‘a e tangata,\nKo e feinga pē ke ma’u?\nVakai ‘a e maka kuo foa,\n‘A e luo taumama’o na,\nKae ‘ikai si’i ke a’u."
    },
    {
      "page_name": "Verse 3",
      "text": "Tali ‘ikai pē ‘a Natula,\n‘A e manu mo e manupuna\n‘A e me’a mo’ui kotoa;\nU’ulu mai he tahi na,\nFafana hifo he ‘atā,\n‘Ikai te mau ‘iloa."
    },
    {
      "page_name": "Verse 4",
      "text": "Na’a mo e Mate mo Fa’itoka,\nHe me’a pē ne na fanongoa\n‘A hono talanoa.\nKo e ‘Otua pe toko taha\n‘Oku Ne ‘ilo hono hala\nKe ma’u ai ‘a e koloa."
    },
    {
      "page_name": "Verse 5",
      "text": "‘Oku ne folofola ni,\nKo e nofo ‘apasia mai,\nKo hono hala ia;\nPea ko e fa’a li’aki ē\n‘A e ngāue kovi fulipē,\nKo e poto mo’onia."
    },
    {
      "page_name": "Verse 6",
      "text": "Tuku ke pole ‘a māmani,\nHe’ene ngaahi me’a masani,\n‘A e poto pē ‘o taimi;\n‘A’aku pe ‘a e poto ni,\nKo e afe ai pē mei he kovi,\nMo e nofo ki he ‘Eiki."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}