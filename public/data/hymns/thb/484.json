{
  "hymn_number": 484,
  "title": "Himi 484",
  "hymnal": "thb",
  "lyrics": [
    {
      "page_name": "Verse 1",
      "text": "Ko Sīsū ne lau ki he langi,\nKo e ‘api ‘o ‘ene Tamai;\nNofo’anga ‘i ai ‘oku lahi,\nTaki taha ha potu masani.\nFakakū\nTe te hiki ‘o nofo ki ai?"
    },
    {
      "page_name": "Verse 2",
      "text": "Ko Pita ne lau ki he langi,\nTofi’a ta’e mele pe ‘auha;\nKo e ma’u he fa’ahinga kātaki,\n‘Oka sivi ‘o hangē ha koula.\nFakaku\nTe te hoko ‘o hangē ha koula?"
    },
    {
      "page_name": "Verse 3",
      "text": "Ko Paula ne lau ki he langi,\nKo e ‘api ‘otaua ki mu’a;\nFakatupu ha fie li’aki\n‘A e sino he ‘api ki tu’a.\nFakakū\nTe te ma’u hoto ‘api ki mu’a?"
    },
    {
      "page_name": "Verse 4",
      "text": "Ko Sione ne lau ki he langi;\nKo e kolo ne tu’u tapafā,\nMahu’inga ‘a e maka lalahi,\nKo e hala he koula ‘atā?\nFakakū\nTe te taka he koula ‘atā?"
    },
    {
      "page_name": "Verse 5",
      "text": "Ko e koto mo’ui ‘a ‘uta -\nSi’i potu ka mahutafea!\nKo e ngoue ‘a hotau ‘Otua,\n‘O ‘ikai masiva ha me’a.\nFakakū\nTe te kai mei he mahutafea?"
    },
    {
      "page_name": "Verse 6",
      "text": "Ka ko hono masani ‘o langi\nKo e ‘ikai ke hū ai ha fili;\n‘O ‘ikai ‘i ai ha mamahi,\nKa tau nofo ki ai mo e ‘Eiki.\nFakakū\nTe te nofo ki ai mo e ‘Eiki?"
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}