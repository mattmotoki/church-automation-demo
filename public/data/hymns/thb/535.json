{
  "hymn_number": 535,
  "title": "Himi 535",
  "hymnal": "thb",
  "lyrics": [
    {
      "page_name": "Verse 1",
      "text": "Ko e ‘ofa hulu si’o ‘ofa ē,\nMama’o ‘i he ‘atamai kotoa;\nKae feinga hoku loto ke tatae\nLaulahi, mā’olunga, mo e loloa\nHe ‘ofa na."
    },
    {
      "page_name": "Verse 2",
      "text": "Ko e ‘ofa hulu si’o ‘ofa, ‘Eiki;\nKo hai ha taha te ne fa’a a’au?\nKau fie tala hano konga si’i\n‘Ofa ne kumi ki he hia ko au,\n‘O fakaofi."
    },
    {
      "page_name": "Verse 3",
      "text": "Ko e ‘ofa hulu si’o ‘ofa na;\nKohai ‘e lava hono fakamālō?\nKau fie viki ki he angahala,\n‘Ofa tu’unga’a, afeitaulalo,\nLaku noa."
    },
    {
      "page_name": "Verse 4",
      "text": "Neongo ‘eku vale hono lau\nHe ‘ofa ko ē, hono ki’i liliu?\nKae kei fekau pē ke te ‘alu atu,\n‘O fakafonu ‘eku ngeʻesi ipu\nHe Matavai."
    },
    {
      "page_name": "Verse 5",
      "text": "Ko e ngeʻesi ipu au - he hono ai\nHa me’a ‘aonga kuo u feia atu?\n‘Ete lelei kotoa pē ko e foaki,\n‘O tala ai pē ke te ha’u mo haʻu,\n‘O ‘utu ange."
    },
    {
      "page_name": "Verse 6",
      "text": "‘E Sīsū, fakafonu ‘ofa au,\n‘O taki ki he matavai mo’ui;\nKe u toutou ‘utu ai, ‘o nofo maʻu,\nPea u māta’i ai pe ‘i he tui\n‘A e ‘Afiona."
    },
    {
      "page_name": "Verse 7",
      "text": "Pea ka ‘iloange te u sioa\n‘A Sīsū tonu, ‘o femātaaki;\nTe u toki ‘ilo kano ‘a e lōloa,\nLoloto, maaukupu, ivi lahi\nHe ‘ofa hulu."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}