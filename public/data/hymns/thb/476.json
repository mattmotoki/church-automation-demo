{
  "hymn_number": 476,
  "title": "Himi 476",
  "hymnal": "thb",
  "lyrics": [
    {
      "page_name": "Verse 1",
      "text": "‘A e kolo ‘o e Tu’i Lahi,\nSelusalema ē!\nKo ho mālohi mo masani\n‘E ngalo nai ‘afē?"
    },
    {
      "page_name": "Verse 2",
      "text": "Takatakai hangē ha ‘ā,\nMo’unga mā’olunga;\nTu’u ‘i he maka ta’engata\nHo ngaahi fu’u tu’unga."
    },
    {
      "page_name": "Verse 3",
      "text": "Maka lalahi ‘o ho ‘ā,\nHo fale mā’olunga,\n‘O tongitongi pē kotoa,\nMo ‘ufi’ufi koula."
    },
    {
      "page_name": "Verse 4",
      "text": "Vāngana ‘i he loto kolo\nSi’a fu’u vai melie,\nLeta uaine mo e lolo,\nHe me’akai fulipē."
    },
    {
      "page_name": "Verse 5",
      "text": "Ko ha Selusalema au,\nPehē pe hoku tauhi.\nKāpui ‘e he ngaahi tau\n‘O e ‘Otua mo’ui."
    },
    {
      "page_name": "Verse 6",
      "text": "Hoku tu’unga kuo ‘ai\nHe maka laukuonga;\nTa’anga kuo fai mei Langi\nKe faka’ofo’ofa."
    },
    {
      "page_name": "Verse 7",
      "text": "Tafe Vaiola hoku loto,\nTō ‘eku mā mei Langi,\n‘Omi kelesi ko e lolo,\nUaine ku\no\nfungani."
    },
    {
      "page_name": "Verse 8",
      "text": "Ka ko mata’ikoloa ē\nHe Hau ko ‘Atonai,\nHe tu’u ‘a hono temipale\n‘I hoku ‘atamai."
    },
    {
      "page_name": "Verse 9",
      "text": "He Tu’i mā’olunga fau,\nKo hai ‘e fai mo ia?\n‘Ē, te Ne taukapo’i au,\nMo fakafiefia."
    },
    {
      "page_name": "Verse 10",
      "text": "’E kapa hoku ‘ā koā?\nPe fakahonge mai?\nKuo ‘a ‘Ātonai kotoa\n‘A e ngaahi matavai."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}