{
  "hymn_number": 75,
  "title": "Himi 75",
  "hymnal": "thb",
  "lyrics": [
    {
      "page_name": "Verse 1",
      "text": "Kuo fuoloa ‘eku\nMata mata lotu\n‘O hangē na’aku tauhi\n‘A hoku ‘Otua."
    },
    {
      "page_name": "Verse 2",
      "text": "Pea u ‘aukai, pea u lotu\n‘O lau Tohitapu,\nPea u fanongo malanga\n‘I he Folofola."
    },
    {
      "page_name": "Verse 3",
      "text": "Pea u fa’a fakataha\nMo e kakai lotu,\nPea u ‘unu’uni atu\nKi he ‘Ohomohe."
    },
    {
      "page_name": "Verse 4",
      "text": "Ka ko e lotu mate au\nPea u ta’e ‘ilo,\nHono mālohi ‘i loto\nMo e tupu fo’ou."
    },
    {
      "page_name": "Verse 5",
      "text": "Na’aku fiemālie\n‘I hono nge’esi pē\nHe na’e te’eki teu ma’u\n‘A hono kakano."
    },
    {
      "page_name": "Verse 6",
      "text": "Na’e ‘ikai te u tokanga\nKi hono loloto,\nPea ki hono lōloa\n‘Eiki, ‘o ho’o ‘ofa."
    },
    {
      "page_name": "Verse 7",
      "text": "Pea kuou toki ‘ilo\n‘Oku ta’e’aonga,\n‘A e ngaahi me’a pehē\nKi he ‘Afiona."
    },
    {
      "page_name": "Verse 8",
      "text": "Ka ‘oku tāu mo e lao,\n‘A e loto ‘ofa;\nPea mo e fai totonu\nKi ho finangalo."
    },
    {
      "page_name": "Verse 9",
      "text": "Ka na’aku vikiviki\n‘I he’eku ngāue,\nPea u ta’ema’u mo’oni\n‘A e ‘Afiona."
    },
    {
      "page_name": "Verse 10",
      "text": "Ko ‘eni ko e hā te u fai\n‘I he’eku vaivai,\nSīsū ke ‘iate koe\nHoku laumālie."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}