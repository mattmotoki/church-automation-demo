{
  "hymn_number": 630,
  "title": "Himi 630",
  "hymnal": "thb",
  "lyrics": [
    {
      "page_name": "Verse 1",
      "text": "ʻĀ hake kāinga mo fakafeta’i!\nTau fakamālō he mana ne fai\n‘I Pētelihema he kuonga mu’a:\n‘A e hoko tangata ‘a hotau ‘Otua!\nFakafeta’i! Fakafeta’i!\nKo e pehē te tau noa!\nFakamālō he ‘ofa ‘a hotau ‘Otua.\nNe tuku ‘a Langi mo hono masani\nKae ha’u ‘o huhu’i ‘a e hia ‘a māmani."
    },
    {
      "page_name": "Verse 2",
      "text": "Ne hoko ‘a e taimi, mo tā hono houa,\nKe fotu ki Maama ‘a e ‘Eiki tupu’a;\nHā’ele mai la mo e kau ‘āngelo,\nPea fonu ‘a Langi he fakamālō.\nFakafeta’i! etc."
    },
    {
      "page_name": "Verse 3",
      "text": "Lau ‘e kitautolu ‘o hangē ko e Siu\n‘E hoa ‘ene nofo mo e Hau Aoniu.\nKae tuku ‘e la hono anga ta’ehā,\n‘O ‘afio mai he tatau ‘o e tangata.\nFakafeta’i, etc."
    },
    {
      "page_name": "Verse 4",
      "text": "Vakai ki he potu Ne tokoto ai,\n‘Oiau, hono tuku he ‘ai’angakai!\nKo e ‘Eiki ne fotu he ha’oha’onga\nNa’e ‘ikai ke hao he fale fononga\nFakafeta’i, etc."
    },
    {
      "page_name": "Verse 5",
      "text": "Ne’ine’i he mavava ‘a e kau ‘āngelo!\nNe’ine’i tukulolo ki ai ‘a e kau poto!\nKo e me’a na’e puli tā ne nau lave’i:\nKo si’i Valevale ko hota Koeli.\nFakafeta’i, etc."
    },
    {
      "page_name": "Verse 6",
      "text": "Monū kinautolu he’enau mātā\n‘A e hū ki māmani ‘a ‘Imānuela.\nKae lahi kitaua he’eta ‘ilo’i\n‘A e ngāue ne hoko ki hono ‘alo’i.\nFakafeta’i, etc."
    },
    {
      "page_name": "Verse 7",
      "text": "Taau mo kitaua ke fakafeta’i\nHe ‘Aho ‘Alo’i ‘oku ta ‘i ai!\nKo e me’a tepu ē, ke ta tukupā\nKe mateaki’i ‘a e Hau tāpuhā.\nFakafeta’i! Fakafeta’i! *\nC.P.W.B."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}