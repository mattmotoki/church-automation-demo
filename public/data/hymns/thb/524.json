{
  "hymn_number": 524,
  "title": "Himi 524",
  "hymnal": "thb",
  "lyrics": [
    {
      "page_name": "Verse 1",
      "text": "‘Oku tau teu ‘a e ngoue,\nPea tō ‘a e pulopula,\nKa ‘oku fakaviku\nHe nima he ‘Otua.\nKa ‘uha pe matangi,\nMomoko pe māfana,\nKo e ‘omi pē mei langi\nKe tupu ai ‘a e tenga.\n‘Oku tō mei langi\n‘A e me’a lelei kotoa;\nPea fakafeta’i, tau fakafeta’i,\nHeʻene ‘ofa."
    },
    {
      "page_name": "Verse 2",
      "text": "‘Oku pule ‘e Sihova\nHe ngaahi me’a kotoa;\n‘Io ko e ‘ū fetu’u na\nMo e tahi mo e fonua.\nKo e fanga manupuna\n‘Oku fafanga ‘e la;\nKae huanoa kitaua\n‘Ikai ke fiekaia.\n‘Oku tō mei langi, etc."
    },
    {
      "page_name": "Verse 3",
      "text": "‘Oku tau fa’a malanga\n‘Aki ‘a e folofola,\nKa ‘oku faka’aonga\nHe ivi ‘o Sihova.\n‘Oku tangaki loto\nHe Laumālie ia,\n‘O fakatupu poto\nMo fakamonū’ia.\n‘Oku tō mei langi, etc."
    },
    {
      "page_name": "Verse 4",
      "text": "Ko ia, ‘e Sihova,\n‘Oku mau fakafeta’i,\nKoe’uhi pe ho’ ‘ofa\nHe ‘omi ha’mau kai.\nTali ‘a e feilaulau ni\nNeongo e ta’etaau;\n‘O ‘oua si’i mahu’i,\nKae tauhitauhi ma’u.\n‘Oku tō mei langi,"
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}