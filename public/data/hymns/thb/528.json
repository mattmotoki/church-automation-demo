{
  "hymn_number": 528,
  "title": "Himi 528",
  "hymnal": "thb",
  "lyrics": [
    {
      "page_name": "Verse 1",
      "text": "Na’e fai tokua ha fu’u fononga,\nKo Sīsū pe na’e fotu;\nNa’e ‘asi ‘i he ‘atānoa\nKi Langi na Taupotu.\nNau a’u he Kolo Tapafā,\n‘O ui ‘a e kau le’o,\nKe haʻu ‘o to’o ‘a e matapa\nKae hū honau fu’u Helo.\nHe ne tu’u ne toe tu’u,\n‘Ene ngāue kuo lava;\n‘O ne hū, ne toki hū\nKi he Kolo Ta’engata."
    },
    {
      "page_name": "Verse 2",
      "text": "Ne hū he matapā masani,\n‘O fou he Hala Koula;\n‘Ilonga ‘ene tau naʻe fai,\n‘A si’ono monuka.\nNau sio ki he Fili Lahi\nKuo taki mai pōpula;\nNau hanga ‘o kalanga’aki\n‘A ‘ene fu’u ikuna.\nHe ne tu’u, etc."
    },
    {
      "page_name": "Verse 3",
      "text": "Nau a’u pē ki he loto’ā\nHe Temipale Tapu,\nTangaki hono matapā\nKe Ne hā’ele atu:\nTuē he ngaahi laumālie,\nHou’eiki mā’olunga,\n‘O lī ki lalo fulipē\n‘Enau kalauni koula,\nHe ne tu’u, etc."
    },
    {
      "page_name": "Verse 4",
      "text": "Hā’ele atu ia ki mu’a\nHe tahi sio’ata,\nKi he taloni he ‘Otua,\nHe feitu’u motu taha.\nNe heka leva la ki ai,\nHe potu to’omata’u,\n‘O ‘ai pē hono lāngilangi\nKo e Hau taupotu atu.\nHe ne tuʻu, etc."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}