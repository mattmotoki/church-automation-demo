{
  "hymn_number": 595,
  "title": "Himi 595",
  "hymnal": "thb",
  "lyrics": [
    {
      "page_name": "Verse 1",
      "text": "Tamai ‘i langi, ‘Eiki Tali-hū,\nMau omi kole ki he ‘Afiona.\nMau piki ki Ho anga ta’eliliu,\nHo’ tauhi ai pē ki Ho’ tala’ofa.\nKataki, ‘Eiki, ‘emau fakafiu,\nHe ko ho ‘Alo homau Moihū."
    },
    {
      "page_name": "Verse 2",
      "text": "‘E Tamai, ‘oua te Ke mo’usioa\n‘Emau ta’etaau mo fakalielia;\nKae hanga pē ki si’ono fofonga,\n‘O ‘ilo kimautolu ‘ia la:\nKae ‘ufi’ufi ‘emau palakū\nHe mahu’inga ‘ene feilaulau."
    },
    {
      "page_name": "Verse 3",
      "text": "‘E Tamai, ‘oua te Ke manatua\n‘A e kovi ‘emau fakafeangai;\n‘A e ta’e’aonga si’o ‘ofa mu’a;\nFoaki, ka mau ngāue kovi’aki;\n‘A e si’i o ‘emau tui mo e ‘ofa,\n‘Emau ta’ehounga ki he ‘Afiona."
    },
    {
      "page_name": "Verse 4",
      "text": "‘E Tamai, tali eni ‘emau hū,\n‘O hifo mai ha tāpuaki lahi.\nSi’o siasi ne Ke fokotu’u,\n‘Ai ke falenga ai ho māfimafi;\nFonu kelesi ho kakai kotoa,\nKaukaua ‘i he ngū he ‘Afiona."
    },
    {
      "page_name": "Verse 5",
      "text": "Manatu homau ngaahi fāmili,\n‘A e ‘ofa’anga mo e pikilau.\nKo honau laumālie ke Ke tauhi’i,\nTa’ofi ki he anga ‘oku taau;\n‘O ‘omi ‘a e mo’ui fuoloa\nKe fai ‘a e ngāue ‘o e ‘Afiona."
    },
    {
      "page_name": "Verse 6",
      "text": "Tamai ‘i langi, ‘Eiki Tali-hū,\nHāngai fofonga ki he’emau ha’u:\nKo Sīsū ena homau moihū,\nMau teiapa’a ‘i hono takafalu:\nTafi ‘a e tonga ‘o Ho finangalo,\n‘O hanga ki he hū ‘a e tō ki lalo."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}