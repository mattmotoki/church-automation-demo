{
  "hymn_number": 530,
  "title": "Himi 530",
  "hymnal": "thb",
  "lyrics": [
    {
      "page_name": "Verse 1",
      "text": "‘Oiau ‘a e monū’ia ha taha ‘oku ‘ilo ē\nKo ‘ene hia kotoa pē kuo fakamolemole;\n‘Oku ‘ikai kei lata ia ke nofo ‘i māmani,\nKae tangi hono ‘atamai, “Ko langi hoku ‘api.”"
    },
    {
      "page_name": "Verse 2",
      "text": "“Neongo hono fuʻu mamaʻo, ka ‘oku kite mai,\n‘O u sio loto ki he fakataha ‘oku fai:\nKo e ngaahi laumālie ‘oku kofu hinehina,\nMo ‘ai kalauni mo e teunga lāngilangi’ia."
    },
    {
      "page_name": "Verse 3",
      "text": "“Oku nau fa’iteliha he ‘Akau na ‘o e Mo’ui,\nKoloa hotau fa’ahinga kuo loa pē hono puli;\n‘Oku nau inu noa he fauniteni ‘o Vaiola,\nSi’i matavai he fiefia ‘a e ‘Eiki ko Sihova.”"
    },
    {
      "page_name": "Verse 4",
      "text": "“Ko Sīsū ‘ena ‘oku lotoloto ‘enau tuʻu;\nFai fakahā pē ‘ene tauhi, ‘ikai kei fufū:\nPea vale honau loto ‘ene malimali mai,\n‘O nau ha’aki fulipē ha ‘aleluia lahi.”"
    },
    {
      "page_name": "Verse 5",
      "text": "“’Ā, ko e hā ha me’a ‘i heni ke ta’ofi au?\nHe hangē ‘oku kamo mai ‘a Sīsū ke te haʻu;\nMo e kau ‘āngelo na ‘oku nau ta’alo mai.\n‘Ā tuku ho’mou puke au, ke u ‘alu pē ki langi.”"
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}