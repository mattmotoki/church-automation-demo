{
  "hymn_number": 542,
  "title": "Himi 542",
  "hymnal": "thb",
  "lyrics": [
    {
      "page_name": "Verse 1",
      "text": "‘A e kau ‘alu noa,\nMou haʻu ‘o sioa\nHotau Fanautama ne tukifa’oa,\nFakamanavahē\n‘Ene mate pehē!\n‘Ikai ko e toki mamahi pē ē!"
    },
    {
      "page_name": "Verse 2",
      "text": "Ko ‘ene pekia\nMa’ataua pē hia;\nKo hota mo’ua ne fua ‘e Ia.\nNe fai ‘a e ‘Otua\nKe ‘eke pē mu’a,\nKae hopo ‘a Sīsū, ‘o tala ke ‘oua."
    },
    {
      "page_name": "Verse 3",
      "text": "“Hilifaki mai muʻa\nHo’ nautolu mo’ua,”\nPehē ‘ene kole ki hotau ‘Otua.\nNe hoko ‘a e ‘aho,\nKae ‘ikai ke kalo,\nKa ne tō ‘o pekia ko hotau fakahao."
    },
    {
      "page_name": "Verse 4",
      "text": "Mou ha’u kia Ia,\n‘A e kau mafasia,\nSi’i ngaope holo he fua ho’mou hia:\nTuku hifo pe muʻa\nHe tefito ‘Akau na,\nHe ko Sīsū pē ē ‘oku fai hono fua."
    },
    {
      "page_name": "Verse 5",
      "text": "Ne hū he ‘Akau\nMa’au na mo au;\nHo’otaua ni hia ke ‘oua na’a lau\nHanga hake ho mata,\nKuo pau kuo lava:\nKuo tali ‘a e hū, ‘o ta ‘ata’atā."
    },
    {
      "page_name": "Verse 6",
      "text": "Talu ai ‘eku nofo,\n‘O fai ‘eku ofo\nPe naʻe tupu he hā ‘a e ‘ofa ni loloto\nKa ka puli pe Ia,\n‘O ‘ikai te u a’usia,\nKa te fakafeta’i ‘ete lave ai kita."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}