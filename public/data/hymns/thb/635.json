{
  "hymn_number": 635,
  "title": "Himi 635",
  "hymnal": "thb",
  "lyrics": [
    {
      "page_name": "Verse 1",
      "text": "Ko Taimi ē kuo tuku mai\nHoto monū ke fakafeinga’i:\nFaingamālie ‘aho mo e pō;\nKa ‘ikai puke, ‘oi! Fakapō!\nFēfē ho’ ngāue ki ai?\nNa’a ‘oku ‘ikai fai."
    },
    {
      "page_name": "Verse 2",
      "text": "Taha ni ē ne fai ha lea,\nFiemālie ai ā me’a;\nMa’ama’a ai kavenga’ia;\nLoto mamahi ne fu’u fiefia.\nKo hai ‘a e taha ko ia?\nNaʻa ko koe pē ia?"
    },
    {
      "page_name": "Verse 3",
      "text": "Taha ni ē ko e ngāue ne fai,\nFaingamālie ka hoko mai,\nFana pē ia ke fakahoha’asi\nNgahau mamahi; vovo ka ‘asi.\nKo hai ‘a e taha ko ia?\nNaʻa ko ko e pē ia?"
    },
    {
      "page_name": "Verse 4",
      "text": "Ngāue ni ē ka faka’ofa:\nNonga mai ai ā me’a hoha’a\nLotu masiva kumi ‘o maʻu:\n‘Ilo mo’ui si’i mate ne pau,\nKo hai ‘a e taha ko ia?\nNaʻa ko koe pe ia?"
    },
    {
      "page_name": "Verse 5",
      "text": "Taha ni ē ne maumau noa;\nTaimi kuo ‘omi hota koloa:\n‘Ikai ha me’a ‘e hanga ki ai:\nFakatomala ka kuo tuai.\nKo hai ‘a e vale ko ia?\nNaʻa ko koe pe ia?"
    },
    {
      "page_name": "Verse 6",
      "text": "Taha ni ē ne me’a ‘a e ‘Eiki,\n“Mālo ‘a e ngāue, tamaio’eiki?\nOmi ‘o maʻu ‘inasi ‘o e tufa,\nHēvani mo e mo’ui ta’engata.”\nKo hai ‘a e taha ko ia?\n‘Oi! Naʻa ko koe pē ia?"
    },
    {
      "page_name": "Verse 7",
      "text": "Taha ni ē ne me’a ‘a e ‘Eiki,\n“’Alu mei heni, tamaio’eiki;\nMonū ‘o taimi va’inga’aki;\nNgāue ma’aku koto li’aki.”\n‘Oiau! ‘A e taha ko ia?\nNa’a ko koe pē ia?"
    },
    {
      "page_name": "Verse 8",
      "text": "“’Eiki lelei, tokoni mai,\nNge’esi mo’ui ni pukenima’i:\nFakahōifua ai Ho huafa\n‘Ete kotoa ke fai ‘i he ‘ofa.”\nKo hai e lotu pehē?\nKatoa “Koau ē ‘inē?” *\nJ.E.M. Jnr."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}