{
  "hymn_number": 414,
  "title": "Himi 414",
  "hymnal": "thb",
  "lyrics": [
    {
      "page_name": "Verse 1",
      "text": "Tau le’o taha mu’a\nKe fakamanatua\n‘A e lāngilangi hotau Hau:\nHe Tu’i ‘o e Langi,\nHe pule ‘o Māmani,\nHe ‘Eiki motu atu fau."
    },
    {
      "page_name": "Verse 2",
      "text": "‘Oiau, he ‘ofa lahi!\nNe hifo ki māmani,\n‘Alo’i ko e tamasi’i:\nNe ‘ikai ke toka’i\n‘A hono fakamaa’i,\nNe hoko ko e sevāniti."
    },
    {
      "page_name": "Verse 3",
      "text": "Ko e tufunga ia,\n‘O ngāue ongosia,\nKe a’usi ‘etau nofo heni;\nNe tangi lo’imata,\nHe kovi ‘a e tangata,\nNe lau’i ‘ene fai lelei."
    },
    {
      "page_name": "Verse 4",
      "text": "Si’i Lami ‘a e ‘Otua,\nNe tālanga’i mei mu’a,\nHono lakanga ke pekia;\nNe ‘ikai kalo ai,\nKa na’e kalusefai\nKe ‘asinga’i ‘a ‘etau hia."
    },
    {
      "page_name": "Verse 5",
      "text": "He Hako he fefine\nNe fai ki he kikite\nKe kafo hono muiva’e;\nNe taona tangata,\nTafe he ta’ata’a,\nHe milisino mo e mate."
    },
    {
      "page_name": "Verse 6",
      "text": "Ka na’a ne toetu’u,\n‘O laiki hono ‘ulu,\n‘O ne ha’aki fu’u ‘a e fili.\nPea ne foki ai,\n‘O hake ki he Langi\nHotau lelei ke fakaili."
    },
    {
      "page_name": "Verse 7",
      "text": "Sīsū, ko hoʻo ‘ofa,\nKo hai ‘e fakahoa?\nHo’ mateaki ho kakai.\nTaau mo Koe ia\n‘A e fakamālō’ia -\n‘A Koe naʻe kalusefai."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}