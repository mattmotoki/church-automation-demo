{
  "hymn_number": 492,
  "title": "Himi 492",
  "hymnal": "thb",
  "lyrics": [
    {
      "page_name": "M.L.",
      "text": "(I Kolinito 5:7,8)"
    },
    {
      "page_name": "Verse 1",
      "text": "Kuo feia hotau Lami,\nSīsū ko hotau Pāsova;\nTau hanga leva ai ‘o pani\nHe toto ‘i he matapā."
    },
    {
      "page_name": "Verse 2",
      "text": "‘Afuhi hotau loto mu’a,\nHu’anga ia ‘o e kovi,\n‘Ai ki he ngaahi me’a ‘i tu’a\nKe tapu hotau ‘api foki."
    },
    {
      "page_name": "Verse 3",
      "text": "Ko hotau fakahao ia\nHe houhau ‘a hotau ‘Otua;\nPea ka ‘eke ‘etau hia,\nLākai he ‘āngelo faka’auha."
    },
    {
      "page_name": "Verse 4",
      "text": "Pea tau fai ‘a e kātoanga,\nKuo tala hotau vete ange;\nHa’aki ‘a e fili kāfakafa,\nHuhu’i hotau hopoate."
    },
    {
      "page_name": "Verse 5",
      "text": "Tafi ‘a e lēvani ki tu’a,\nMe’akai fo’ou pē kuo ‘omi,\nSino he Lami ‘a e ‘Otua\nKuo tafa ma’a ‘etau tokoni."
    },
    {
      "page_name": "Verse 6",
      "text": "Tu’u pe ‘o kai kuo ‘osi teu\nKe kumi ‘a e fonua lelei;\nHuke ‘a e vala, ‘ai ‘a e sū,\nHe ko e fai fononga eni."
    },
    {
      "page_name": "Verse 7",
      "text": "Hu’i kotoa pē ‘o li’aki\n‘A e kofu fakalielia.\nKo e fuluveli ‘oku fai,\nKuo ‘osi ‘etau ongosia."
    },
    {
      "page_name": "Verse 8",
      "text": "Tau fakamālō ki he ‘Eiki\nHe ngāue lahi kuo fai;\nPea tau ‘alu pilikimi\nKe kumi hotau Kēnani."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}