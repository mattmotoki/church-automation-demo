{
  "hymn_number": 204,
  "title": "Himi 204",
  "hymnal": "thb",
  "lyrics": [
    {
      "page_name": "Verse 1",
      "text": "Ko e me’a matalelei,\nPea fakafiefia,\n‘Oka fakataha lelei,\n‘A e kainga ‘o Sīsū."
    },
    {
      "page_name": "Verse 2",
      "text": "’Oku nau mahalo taha,\nPea lea loto taha;\nKo e famili totonu,\n‘O e tui mo e ‘ofa."
    },
    {
      "page_name": "Verse 3",
      "text": "Pea fakataha lelei,\nKe nau kumi fakataha,\nKi he ngaahi me’a lelei,\n‘I he maama ‘o ‘olunga."
    },
    {
      "page_name": "Verse 4",
      "text": "Mo nau fakaongo atu,\n‘A e ongoongo lelei,\n‘A hotau Fakamo’ui\nKi he kakai kotoa pē."
    },
    {
      "page_name": "Verse 5",
      "text": "Ko e ‘Eiki ‘o e ‘ofa\n‘Oku fekau lahi ia,\nKe tau fai ‘o loto taha\n‘Etau fakataha ‘ofa."
    },
    {
      "page_name": "Verse 6",
      "text": "’Oku ne tapuaki mai\n‘A ‘etau fakataha ni,\nPea fakafonu ‘aki,\n‘A e ‘ofa hotau loto."
    },
    {
      "page_name": "Verse 7",
      "text": "Ko ia ‘oku tau lelei\nPea fiemālie ai,\nPea fe’ofo’ofani,\n‘I he ‘ao ‘o e ‘Eiki."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}