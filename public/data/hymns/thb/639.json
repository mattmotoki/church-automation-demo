{
  "hymn_number": 639,
  "title": "Himi 639",
  "hymnal": "thb",
  "lyrics": [
    {
      "page_name": "Verse 1",
      "text": "Ko e ‘Otua ko e Fauniteni\n‘O e lelei kotoa pē:\nHokohoko ‘a e foaki\nKi he me’a mo’ui ē.\nLave ai pē kitautolu,\nKo e kainanga ‘o e fonua:\nKo māmani ‘oku fonu\nʻI he ‘ofa ‘a e ‘Otua."
    },
    {
      "page_name": "Verse 2",
      "text": "Alaisia-mo-kolonga\n‘Ene ngāue ngāue mai;\n‘Ofa ē ‘ikai pulonga\nKe topono ‘a e kakai.\nSino ē mo laumālie,\n‘Uma’ā ‘a e ‘atamai,\nLave ‘eni fiemālie\n‘I he ‘ofa ‘oku fai."
    },
    {
      "page_name": "Verse 3",
      "text": "‘Oiauē, ‘a e fu’u toafa\n‘Oku tau fononga ai ni!\nMate ē mo Faingata’a\n‘Oku tau fēfenāpasi,\nMālō eni ‘a e a’usia:\nFakafeta’i ‘a e hao mai!\nKa ko e lave fakamo’ui\n‘I he ‘ofa ‘a e Tamai."
    },
    {
      "page_name": "Verse 4",
      "text": "Pea ko hai ‘e laungā ʻofa\nKi he ‘ofa hulu fau\n‘A e fekau’i mai ha Foha\nKe huhu’i ‘a koe mo au?\nMate fu’u he angahala:\nLoto ē ka palakū\nKa Ne hifo ‘o pekia\nKe ta maʻu kitaua ha ū."
    },
    {
      "page_name": "Verse 5",
      "text": "‘Oiauē, ‘a e fu’u mo’ua!\n‘Oiauē, ‘a e fakatau!\nSino Tapu ‘a e ‘Otua\nNe tautau ‘i he ‘Akau!\nʻEiki, ‘omi tau’a’alo\nFasi faka-Langi ē,\nKa mau kau ke fakamālō\n‘Ofa hulu naʻe pehē."
    },
    {
      "page_name": "Verse 6",
      "text": "Ko e hā ha ngāue ‘aonga?\nKo e hā ha feilaulau?\nKo e hā, nai ‘e kākunga\nMo e ‘ofa e kuo lau?\n‘Ikai ngata ‘i ha hiva\nFasi? - ko e le’o pē -\n‘Atu pē hoto kotoa\nSino, loto, laumālie. *\nJ.E.M. Jnr."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}