{
  "hymn_number": 429,
  "title": "Himi 429",
  "hymnal": "thb",
  "lyrics": [
    {
      "page_name": "M.L.",
      "text": "(Ko Matiu 13:3)"
    },
    {
      "page_name": "Verse 1",
      "text": "Na’e ‘alu ‘a e Tūtuu’i ia,\n‘O laku ‘ene pulopula:\nNa’e lahi ‘ene ongosia,\nTātaha pē ‘a e me’a ne fua."
    },
    {
      "page_name": "Verse 2",
      "text": "Naʻe tō ha me’a he veʻehala\n‘O keina pē he manupuna:\nNa’e tō he funga makamaka,\n‘O mae pe te’eki fua."
    },
    {
      "page_name": "Verse 3",
      "text": "Ne tō tu’unga talatala\nHa potu pē ne selemuka;\n‘Ikai ‘aupito ke sia’a\nTupu ‘akau pē ‘o malu’a."
    },
    {
      "page_name": "Verse 4",
      "text": "Kae tō pe hani pulopula\nHe kelekele kuo taau;\nNa’e tupu hake ia, ‘o fua,\nOnongofulu mo teau."
    },
    {
      "page_name": "Verse 5",
      "text": "‘Oku kei ‘alu ‘a e Tūtuu’i,\n‘O ngāue he fonua kotoa,\n‘O tō he ‘atamai mo’ui\n‘A e tenga ko e folofola."
    },
    {
      "page_name": "Verse 6",
      "text": "Fanongo noa pē ha ni’ihi,\n‘O ‘ave ‘e he Tēvolo.\nOngo’i ē, ‘o lotu si’i;\nKa ‘oka fihi, pea tō."
    },
    {
      "page_name": "Verse 7",
      "text": "Kāsia he lotu ‘a e ni’ihi\n‘Enau tokanga ki māmani;\n‘O toe pe ha toko si’i\n‘Oku nau haohaoa ai."
    },
    {
      "page_name": "Verse 8",
      "text": "‘Eiki, tokoni mai ke u lava;\nFakamolū ‘a e maka ni;\nTa’aki fu’u ‘a e talatala,\n‘O ngaohi au ke u fua lahi."
    }
  ],
  "author": "",
  "composer": "",
  "tune_name": "",
  "text_copyright": "",
  "tune_copyright": ""
}